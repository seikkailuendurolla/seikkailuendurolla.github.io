---
layout: page
title: Ohjeita ja vinkkejä matkaendurolla seikkailuun
permalink: /ohjeet/
header_slogan_class: white
header_image_style: "background-image: url('/assets/about-me.jpg'); background-position: center bottom;"
---

<div style="color: red;">Tämän sivun sisältö on vielä kesken</div>

# Missä matkaendurolla saa ajaa?

<b>Maastoajo</b> moottorikäyttöisellä ajoneuvolla on sallittua vain 
maanomistajan luvalla. Maastoliikennelain neljännessä pykäkässä todetaan 
seuraavaa:

> Moottorikäyttöisellä ajoneuvolla ei saa liikkua eikä sitä saa 
pysäyttää 
tai pysäköidä maastossa maa-alueella ilman maan omistajan tai haltijan 
lupaa.

Kolmannessa pykälässä maasto on määritetty seuraavasti:

> Tässä laissa tarkoitetaan:

> 2) maastolla maa-aluetta ja jääpeitteistä vesialuetta, joka ei ole tie 
ja jota ei ole tarkoitettu moottoriajoneuvo-, kisko- tai ilmaliikenteeseen.

Käytännössä, jos polku tai ura ei ole tavallisella henkilöautolla 
ajettavissa, niin on kyse maastoajosta. Lapissa voi autollakin 
ajettavissa oleva ura kuulua maastoajon piiriin.

Maastoajosta pääset kuitenkin nauttimaan helposti, kun kysyt ajeluun 
luvan maanomistajalta. Kun huomioit maanomistajan näkökulman, ettei 
ajelusta aiheudu liikaa häiriötä tai esimerkiksi metsähoidollista 
vahinkoa, niin sinulla on hyvät mahdollisuudet saada lupa ajeluun. 
Taajamien läheisyydessä ei kannata maastoajoa harrastaa. Tästä seuraa 
helposti tilanne, että alueella asuvat ihmiset häiriintyvät melusta ja 
siitä seuraa negatiivista huomiota lajiin. Kevyillä enduropyörillä, 
joilla on taroitus ajaa pääasiassa maastossa, kannattaa hakeutua 
seurojen kautta enduroratojen käyttäjiksi.

<i>
Lähde: 
[Maastoliikennelaki](https://www.finlex.fi/fi/laki/ajantasa/1995/19951710) 
</i>

<b>Sorateitä</b> on Suomessa yli 300 000 km. Sorateillä, myös 
yksityisteillä, saa lähtökohtaisesti ajaa matkaendurolla, kun sitä ei 
ole liikennemerkein erikseen kielletty ja käyttö on satunnaista.

Yksityistien omistaja voi kieltää tie satunnaisen käytön, mikäli kunta 
tai valtion ei vastaa tien kunnossapidosta tai tien rakentamiseen tai 
ylläpitoon ei ole saatu avustusta viimeisen kymmenen vuoden aikana. 
Tietä käyttäessäsi, et voi tätä asiaa päätellä. Näin ollen, vaikka tien 
käyttöä ei tällä hetkellä olisi kielletty, on mahdollista, että se 
voidaan kieltää. Näin ollen vapauttaa kannattaa hyödyntää 
vastuullisesti!

Ajokieltomerkin lisääminen vaatii luvan. Tämän takia osasta 
yksityisteitä ei ajokieltomerkkiä löydy, vaikka omistajat eivät läpiajoa 
haluaisi sallia. Luvan hankkiminen on oma prosessinsa ja liikennemerkki 
on myös joidenkin asukkaiden näkökulmasta esteettinen haitta.

Yksityisteiden käytössä on hyvä noudattaa seuraavia periaatteita

* Älä käytä tietä, jonka päässä on ajokieltomerkki.
* <b>Vältä tien toistuvaa käyttöä</b>. Yleinen käyttöoikeus koskee vain 
satunnaista käyttöä. Mikäli yksityistien läpi ajelee satunnaisesti 
vaikka joka toinen viikko yksi moottoripyörä, niin asukkaita tämä tuskin 
häiritsee. Jos taas aja hana auki tien läpi säännöllisesti useita 
kertoja päivässä, vaaratilanteita aiheuttaen, kielto merkit ilmestyvät 
nopeasti tien päihin.
* Mikäli tie kulkee pihapiirin läpi, <b>aja ohi mahdollisimma 
hitaasti</b>, matalilla kierroksilla ja 
pienellä vaihteella. Sinun pitää ehtiä pysäyttämään pyöräsi vaikka 
nurkan tai pensaan takaa hyppää koira tai lapsi tiellesi. Kaasuttelu 
aiheuttaa tarpeetonta meluhäiriötä asukkaille.
* <b>Huomioi tien välittömässä läheisyydessä oleva asutus</b>. 
Asukkaita häiritsee ääni ja kovavauhtiset ohitukset, jotka koetaan 
potenttiaalisiksi vaaratilanteiksi.
* Mikäli sinut pysäytetään yksityistiellä ajaessasi ja annetaan 
suusanallista palautetta, ettei tietä saisi käyttää. Tässä tilanteessa 
käyttäydy rauhallisesti ja älä ryhdy väittelemään keskustelukumppanin 
kanssa tai käymään läpi pykälie tieliikenne laista. Helpointa on myöntää 
virheensä ja antaa lupaus välttää tien käyttöä. Näin ylläpidämme hyvää 
mainetta harrastajista ja vältymme tarpeettomilta tiekäyttöoikeuksien 
estämisiltä.

[Yksityistielaki](https://www.finlex.fi/fi/laki/alkup/2018/20180560)


