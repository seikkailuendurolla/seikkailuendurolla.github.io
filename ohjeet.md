---
layout: page
title: Ohjeita ja vinkkejä matkaendurolla seikkailuun
permalink: /ohjeet/
header_slogan_class: white
header_image_style: "background-image: url('/assets/about-me.jpg'); background-position: center bottom;"
---

<!--
<div style="color: red;">Tämän sivun sisältö on vielä kesken</div>
-->

# Missä matkaendurolla saa ajaa?

<b>Maastoajo</b> moottorikäyttöisellä ajoneuvolla on sallittua vain 
maanomistajan luvalla. Maastoliikennelain neljännessä pykäkässä todetaan 
seuraavaa:

> Moottorikäyttöisellä ajoneuvolla ei saa liikkua eikä sitä saa 
pysäyttää 
tai pysäköidä maastossa maa-alueella ilman maan omistajan tai haltijan 
lupaa.

Kolmannessa pykälässä maasto on määritelty seuraavasti:

> Tässä laissa tarkoitetaan:

> 2) maastolla maa-aluetta ja jääpeitteistä vesialuetta, joka ei ole tie 
ja jota ei ole tarkoitettu moottoriajoneuvo-, kisko- tai ilmaliikenteeseen.

Maastoajon piiriin kuuluvat urat ja polut erotat tiestä helpoiten 
[peruskartan](https://asiointi.maanmittauslaitos.fi/karttapaikka/){:target="_blank"}
merkinnöistä. Mikäli ura on merkitty karttaan 
katkoviivalla, uralla ajaminen luetaan maastoajoksi. Vastaavasti 
yhtenäinen viiva tarkoittaa tietä, eikä sitä luokitella maastoksi. 
Moottorikelkkareiteillä ajaminen muilla moottoriajoneuvoilla on 
kiellettyä.

Maastoajosta pääset kuitenkin nauttimaan helposti, kun kysyt ajeluun 
luvan maanomistajalta. Kun huomioit maanomistajan näkökulman, ettei 
ajelusta aiheudu liikaa häiriötä tai esimerkiksi metsänhoidollista 
vahinkoa, niin sinulla on hyvät mahdollisuudet saada lupa ajeluun. 
Taajamien läheisyydessä ei kannata maastoajoa harrastaa. Tästä seuraa 
helposti tilanne, että alueella asuvat ihmiset häiriintyvät melusta ja 
siitä seuraa negatiivista huomiota lajiin. Kevyillä enduropyörillä, 
joilla on tarkoitus ajaa pääasiassa maastossa, kannattaa hakeutua 
seurojen kautta enduroratojen käyttäjiksi.

<i>
Lähde: 
[Maastoliikennelaki](https://www.finlex.fi/fi/laki/ajantasa/1995/19951710) 
</i>

<b>Sorateitä</b> on Suomessa yli 300 000 km. Sorateillä, myös 
yksityisteillä, saa lähtökohtaisesti ajaa matkaendurolla, kun sitä ei 
ole liikennemerkein erikseen kielletty ja käyttö on satunnaista.

Yksityistien omistaja voi kieltää tien satunnaisen käytön, mikäli kunta 
tai valtion ei vastaa tien kunnossapidosta tai tien rakentamiseen tai 
ylläpitoon ei ole saatu avustusta viimeisen kymmenen vuoden aikana. 
Tien ulkoisista seikoista et voi tätä asiaa päätellä. Näin ollen, 
vaikka tien 
käyttöä ei tällä hetkellä olisi kielletty, on mahdollista, että se 
voidaan kieltää. Vapautta kannattaakin käyttää 
vastuullisesti!

Lisäksi on hyvä huomioida, että ajokieltomerkin lisääminen vaatii luvan. 
Tämän takia osasta 
yksityisteitä ei ajokieltomerkkiä ole, vaikka omistajat eivät läpiajoa 
haluaisi sallia. Luvan hankkiminen on oma prosessinsa ja liikennemerkki 
on joidenkin mielestä esteettinen haitta.

Me kaikki voimme käytöksellämme vaikuttaa siihen, kielletäänkö teiden 
käyttöä vai ei. Yksityisteiden käytössä onkin hyvä noudattaa 
seuraavia periaatteita:

* <b>Älä käytä tietä, jonka päässä on ajokieltomerkki.</b>
* <b>Vältä tien toistuvaa käyttöä</b>. Yleinen käyttöoikeus koskee vain 
satunnaista käyttöä.
* Pihapiirin läpi ajettaessa <b>aja ohi mahdollisimman 
hitaasti</b>, matalilla kierroksilla ja 
pienellä vaihteella. Sinun pitää ehtiä pysäyttämään pyöräsi vaikka 
nurkan tai pensaan takaa juoksee koira tai lapsi tiellesi. 
Turha kaasuttelu aiheuttaa tarpeetonta meluhäiriötä pihapiirissä 
asuville.
* <b>Huomioi tien välittömässä läheisyydessä oleva asutus</b>. 
Asukkaita häiritsee ääni ja kovavauhtiset ohitukset, jotka koetaan 
potentiaaliseksi vaaratilanteeksi.
* <b>Toimi kohteliaasti kohdatessasi tien omistajia.</b> 
Mikäli sinut pysäytetään yksityistiellä ajaessasi ja tässä 
yhteydessä saat suusanallista palautetta, toimi kohteliaasti ja 
kuuntele palaute rauhallisesti. Älä ryhdy väittelemään 
keskustelukumppanin kanssa tai käymään läpi tieliikennelain pykäliä. 
Helpointa on myöntää virheensä ja antaa tarvittaessa lupaus välttää tien 
käyttöä.
Kypärän poistaminen ja 
kasvojen näyttäminen yleensä rauhoittaa kiivasta keskustelua.
Näin ylläpidämme hyvää mainetta harrastajista ja vältymme 
tarpeettomilta tiekäyttöoikeuksien estämisiltä.

Muista, että sorateitä Suomessa riittää, vaikka niillä kaikilla ei 
saisikaan ajaa.

<i>
Lähde: 
[Yksityistielaki](https://www.finlex.fi/fi/laki/alkup/2018/20180560)
</i>

