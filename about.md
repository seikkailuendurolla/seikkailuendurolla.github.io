---
layout: page
title: Tietoja kirjoittajasta
permalink: /about/
header_link_class: dark
header_slogan_class: black
header_image_style: "background-image: url('/assets/luonto-harrastus.jpg'); background-repeat: no-repeat; background-attachment: fixed; background-position: center center; background-size: auto 100%;"
---

Moottoripyöräilystä on varmaankin jokaisella suomalaisella jonkinlainen käsitys. Näkemykset eroavat toisistaan riipuen mm. siitä onko asiasta omakohtaista kokemusta. Uutisointi muokkaa omalta osaltaan yleistä mielipidettä tiettyyn suuntaan, pääosin onnettomuusuutisoinnin kautta.

Tässä blogissa haluan kirjoittaa moottoripyöräilystä näkökulmasta, joka ei luultavasti ole kovin hyvin tunnettua suuren yleisön keskuudessa. Toivonpa jopa saavani herätettyä kipinän lukijoihin ja sitä kautta mukaan uusia harrastajia.

Olen ruuhkavuosien keskellä elävä lapsiperheen isä ja harrastan mootoripyöräilyä Keski-Suomeen upeita sorateitä ja polkuja tutkien. Moottoripyöräni ei siis ole Saksan autobahnille suunniteltu vauhtihirmu vaan hyvillä maasto-ominaisuuksilla varustettu iso matkaenduro. Moottoripyörä, jolla onnistuu ojan ylittäminen, mutta myös matka-ajo pitkällekin reissulle.

Suoritin moottoripyöräkorttini 16-vuotiaana ja haaveilin hankkivani "oikean" moottoripyörän sopivan tilaisuuden koittaessa. Perheellistyin pian työelämään siirtymisen jälkeen ja vastuu perheestä hälvensi haaveita moottoripyöräilystä. Tiivistyihän käsitykseni moottoripyöräilystä seuraaviin sanohin: isot ylinopeudet, ajokortti kuivumaan ja pahat onnettomuudet!

Lienee kiistatonta, että mootoripyöräilyyn liittyy vauhdin hurma ja vapauden tunne. Harrastukseni uudelleen aloitaamisen sytykkeenä oli hoksata, että vauhdin hurman saavuttaminen ei olekaan kiinni moottoripyörän absoluuttisesta nopeudesta vaan ajettavasta ympäristöstä. 80km/h nopeus ei tunnu juuri miltään lentokentän kiitotiellä ajettuna. Se tuntuu suurinpiirtein samalta, kun ajaisi autolla moottoritiellä 60km/h. Vastaavasti mutkaisella soratiellä ajettaessa tuo 80km/h on kova vauhti. Tällaisia yleisrajoituksen (80km/h) piirissä olevia sorateitä löytyy Keski-Suomesta valtava määrä.

Ajokortin sälyttämiseen paras tapa on noudattaa nopeusrajoituksia. Pienentämällä ajettavaa tietä saavutetaan lopulta riittävä taso vauhdin hurmalle. Lisäksi tällainen ajaminen on myös turvallisempaa, koska vauhdit ovat hitaanpia ja pienillä teillä on vähemmän muuta liikennettä. Toki sortieajossa on omat asiansa, jotka pitää ottaa turvallisuudessa huomioon.

Blogissani teemoina ovat turvallinen moottoripyöräily tieliikennelakia kunnioittaen, luonnosta nauttiminen ja seikkailu Keski-Suomessa. Kalustoon liittyvät kirjoitukset tulevat luonnolisesti koskemaan enduroita ja ennenkaikkea matkaenduroita. Kirjoitukseni kohdistan erityisesti uusille harrastajille tai vasta harrastuksen aloittamista pohtiville. Kertyneen kokemukseni lisäksi tietolähteenä toimii arvostamani Pohjolan Kurapyöräilijät yhteisö [matkaendurot.net](http://www.matkaendurot.net/phpBB3/index.php) keskustelufoorumilla.

Blogin yhteistyökumppanina on Jyväskyläläinen moottoripyöräliike [Bike Forum Oy](http://bikeforum.fi/). Bike Forum edustaa Jyväskylässä kahta tärkeää seikkailupyörämerkkiä [KTM:ää](http://bikeforum.fi/ajoneuvot/moottoripyorat/ktm-moottoripyorat/) ja [Hondaa](http://bikeforum.fi/ajoneuvot/moottoripyorat/honda-moottoripyorat/).
