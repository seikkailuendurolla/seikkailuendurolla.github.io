---
layout: post
title: Matkaenduroilla Norjassa, valmistautuminen
header_slogan_class: white
header_image_style: "background-image: url('/assets/norja2.jpg');"
post_image: /assets/norja2.jpg
keywords: "mööttoripyöräily, matkaenduro, seikkailu endurolla"
draft: true
---

Noin kymmenen vuotta sitten olin käymässä ensimmäistä kertaa Norjassa.
Kulkuvälineenä oli auto ja pieni asuntovaunu. Ihastuin upeisiin
maisemiin ja karuun luontoon. Ajaessani mutkaisia teitä ja noustessani
jyrkkiä mäkiä ylös totesin vaimolleni, että tänne haluan tulla vielä
joskus moottoripyöräilemään. Siinä vaiheessa minulla ei vielä ollut
moottoripyöräilystä juurikaan kokemusta, mutta ajatus, ettei kulkupeli
hyydy ylämäkeen, viehätti.

Elämä kuljetti eteenpäin kaikkine kiemuroineen eikä sopivaa tilaisuutta
tullut vaikka moottoripyöräkin tuli hankittua. Ensimmäisiin pyöriini ei
välttämättä ollut niin hyvää luottamusta, että ulkomaille olisi
viitsinyt lähteä. Ostettuani nykyisen kulkupelini tuntui siltä, että
tällä pyörällä ehkä uskaltaisi pidemmänkin reissun heittää.

Harrastukseni ydinajatuksena on ollut moottoripyöräillä tavallisen
arjen keskellä lähiseudun luonnosta nauttien. Näin ollen pitkät reissut
eivät ole olleet erityisesti suunnitelmissa tai keskeisenä osana
harrastuksessani.

Aloitin moottoripyöräilyn aika myöhäisellä iällä siihen nähdä, että
ajokortti minulla on ollut 16 vuotiaasta asti. Taloudelliset resurssit
olivat ehkä isoimpana esteenä, sillä luulin lajia paljon kalliimmaksi
harrastukseksi. Toisena haasteena oli ajan löytyminen harrastukselle,
tästä kirjoitinkin jo aiemmassa artikkelissa:
[Mistä aikaa moottoripyöräharrastukselle?](http://seikkailuendurol.la/2016/09/17/mista-aikaa-moottoripyoraharrastukselle) Kolmantena oli ajatus, että hommaan moottoripyörän sitten, kun voin lähteä ajalemaan Norjaan ja Keski-Eurooppaan. Onneksi tätä hetkeä odotellessa kuitenkin hoksasin matkaendurot ja tajusin lajin harrastuksen onnistuvan vaikka työmatkalla.

Reissu oli iso elämys ja kaikilta osin hieno matka. Jos kuitenkin
unohdetaan siitä kaikki moottoripyöräilyn ulkopuoliset asiat, voin
todeta Norjassa käynnin jälkeenkin Keski-Suomen olevan erinomainen
paikka endurolla seikkailuun. Tällä tahdon sanoa sitä, ettei tässä
lajissa paljostakaan jää paitsi vaikka harrastelisi vain
kotikonnuilla. Sorateissä ajettavaa nimittäin riittää muutaman sadan
kilometrin säteeltä Jyväskylästä niin paljon, ettei niitä kaikkia
koskaan ehdi ajaa läpi. Todettakoon vielä, ettei ole sattumaa, että
Jyväskylässä ajetaan rallin MM-osakilpailu. Jämsän eduroradalla olen
tavannut Espanjalaisia kuskeja, jotka pitävät paikkaa yhtenä maailman
parhaista endurolla ajamiseen.

Miksi sitten lähteä ylipäätään ulkomaille moottoripyörällä? Ideana on
yhdistää mieleinen harrastus matkailuun. Etuna on se, että ollaan
välittömästi perillä, eikä aikaa tuhlaannu "matkustamiseen". Tällöin
moottoripyörällä ajaminen on se juttu ja siinä samalla näkee sitten
uusia paikkoja. En välitä niinkään laivalla malekselimisesta tai
lentokoneessa istumisesta.

# Valmistautuminen reissuun

Reissun valmistelut alkoivat helmikuun alkupuolella. Aluksi sovittiin
reissun pituus päivinä ja teimme karkean reittisuunnitelman. Ajatuksena
oli käydä Lofooteilla ja ajaa sinne Ruotsin kautta. Lähtö ja
paluupisteenä oli Oulu siten, että reissu alkaisi maanantaiaamuna ja
paluu olisi perjantai-iltana. Käytännössä kaikilla oli kuitenkin n.
400km matka taitettavana lähtöpisteeseen, joten reissussa oltaisiin
kuusi vuorokautta.

Ensimäinen reittihahmotelma oli, että menemme Norjan puolella Kiirunan
kautta ja ajamme Lofoottien eteläpäätyyn Moskenesiin. Täältä
siirtysimme takaisin mantereelle lautalla Bodø nimiseen kaupunkiin.
Tämän jälkeen tehtäisiin pieni koukkaus etelään Saltstraumenin ja
Rognan kautta, jonka jälkeen noustaisiin pohjoiseen kohti Narvikia. 
Dragan ja Kjøpsvikin välillä olisi lyhyt lauttamatka. Kiirunasta
yritettäisin palata Ouluun vähän eri reittiä pitkin kuin tullessa.

Bodø:on menevän lautan aikataulut olivat vähän huononlaiset. Meille
sopivin lähtöaika olisi ollut klo. 6 ja matka-aika reilu kolme tuntia.
Huonolla kelillä pienet purtilot eivät kuulema ole kovin miellyttäviä
matkustaa. Lisäksi kun pääasiallisena ajatuksena oli ajaminen, niin
päätimmekin ajaa Lofootit edestakaisin. Lisäksi Kiirunan ja Narvikin
välinen tieosuus ei houkuttanut ajaa kahteen kertaa. Se on isoa tietä,
eikä vaihtoehtoisia reittejä ole tarjolla. Näin ollen Lofooteilta
paluun jälkeen ajatuksena oli lähteä Narvikista etelään ja ajaa
Saltstraumenin kautta Ruotsin puolelle Arjeplogiin. Sieltä jatkettaessa
Oulua kohti ajettaisiin suoraan itään päin ja matkalla olisi paljon
vaihtoehtoisia reittejä ja sorateitä.

Karkean suunnittelun jälkeen alkoi tarkempi reititys. Suomen ja Ruotsin
puolella oli ideana mennä mahdollisimman pieniä teitä pitkin, kuitenkin
niin, ettei matka kovin paljoa pitenisi. Norjassa oli välttämätöntä
suunnitella pistoja pääreitiltä, koska muutoin ajaminen olisi ollut
ainoastaa päälystettyä tietä. Hienoa olisi ollut päästä ajamaan myös
pienempää polkua maastoon, mutta aika pian selvisi, ettei tämä Norjassa
lain puitteissa ollut mahdollista. Siellä kun maastossa
moottoriajoneuvolla ajaminen on kiellettyä omilla maillakin
[(Motor traffic on uncultivated land and in watercourses).](https://www.regjeringen.no/en/dokumenter/motor-traffic-on-uncultivated-land-and-i/id173402/)
Ainoastaan viljellyllä (käytännössä pellolla) alueella voi
maanomistajan luvalla ajaa moottoriajoneuvoilla.
Pienempien teidän etsimiseen käytimme Ruotsissa
[kartor.eniro.se](http://kartor.eniro.se/) palvelua ja Norjassa
[www.ut.no/kart](http://www.ut.no/kart/). UT:sta on saatavissa myös
mobiilisovellus.

Pohdimme yhtenä vaihtoehtona majoitukseen telttailua "matkaenduro
-hengessä". Leirintäalueiden mökit (Cabin) olivat kuitenkin sen verran
edullisia ja sisälsivät myös mm. mahdollisuuden suihkussa käyntiin,
ettei telttailua vakavammin harkittu. Huonon kelin sattuessa märkien
ajovarusteiden kanssa olisi myös helpompi toimia mökeissä. Varasimme
ensimmäisen yön majoituksen etukäteen, koska saapuisimme paikalla vasta
myöhään illalla.

# Kuljettajien esittely

<div class="post-column-2">
  <img src="/assets/kuski3.jpg" />
  <p>
    <b>KTM Adventure 990 R</b> ohjaimissa oli Janne. A-kortti tuli hommattua
heti 16 vuotiaana, mutta ensimmäinen oma pyörä Suzuki DR 800 tuli
omistukseen 2012. Sitä ennen kaverien ja tuttujen moottoripyöriä on
testattu laidasta laitaan. Ensimmäisellä ajokilla kertyi mittariin
35tkm kolmen vuoden aikana. KTM on ollut käytössä nyt toista vuotta ja
soratiet sekä polut ovat tulleet tutuiksi ympäri Suomea. Reissu Norjaan 
oli tälle vuodelle toinen, joten alue oli jossain määrin jo tuttua.
  </p>
</div>
<div class="post-column-2">
  <img src="/assets/kuski2.jpg" />
  <p>
    Heikki ajeli reissussa <b>BMW F 650 GS</b>:llä. Pyörä on hänen
ensimmäisensä ja kokemusta tällä on kertynyt moottoripyöräilystä kahden
kesän verran. Tähän asti on koluttu lähinnä Suomen sorateitä ja reissu
ulkomaille on ensimmäinen. "Pikku Gessu" on hyvä peruspyörä ja sillä
onnistuu nyt todistetusti pidempikin reissu. Ajokokemuksen karttuessa
näytti reissunpäällä pyöräkuume kuitenkin kasvavan ja nähtäväksi jää
kuinka pian seuraavan pykälän matkaenduro ilmestyy "pikku Gessun"
tilalle.
  </p>
</div>
<div class="post-column-2">
  <img src="/assets/kuski5.jpg" />
  <p>
    Elias sai hyppysiinsä mootoripyöräkortin muutamaan viikkoa ennen
reissua ja samana päivänä tehtiin kaupat <b>Yamaha XT 660</b> pyörästä.
Supermotossa ei ensisijaisesti painoteta reissuominaisuuksia, joten
tämä pyörä oli varmaankin reissun "rankin" ajopeli. Tällaisista
lähtökohdista ei ihan ketä tahansa uskaltaisi ottaa reissuun mukaan.
Tämä herra onkin sitä sitkeämpää sorttia ja reissussa hän olikin aina
ensimmäisenä valmiina jatkamaan matkaa. Aiempi crossi-harrastus on toki
antanut eriomaiset käsittelytataidot kaksipyöräiselle.
  </p>
</div>
<div class="post-column-2">
  <img src="/assets/kuski4.jpg" />
  <p>
    Esko innostui matkaenduroisa viime keväänä ja vaihtoikin
katupyöränsä <b>Honda XL 700 Transalp</b>:iin. Kesän mittaan soratiekokemusta
ehti kertyä rutkasti ja tulipa siinä sivussa koulutettua A-luokan
ajokortti uudelle motoristille. Katupyörien lisäksi kokemusta on
ehtinyt kertyä useita tunteja endurosta, joka kyllä näkyi isommankin
pyörän käsittelyvarmuutena. Reissun aikana oli havaittavissa
pyöräkuumeen nousua ja saapa nähdä, joko ensi kesänä hyppysissä on
pykälää isompi matkaenduro.
  </p>
</div>
<div class="post-column-2">
  <img src="/assets/kuski1.jpg" />
  <p>
    Allekirjoittaneella oli reissussa alla <b>Honda XRV 750 Africa Twin</b>.
Suoritin moottoripyöräkortin heti kun se oli mahdollista ja ensimmäiset
vuodet ajelin Kawasaki KDX 125 endurolla. Autokortin saatuani
moottoripyöräilyssä oli pitkä tauko, kunnes sitten 2012 ostin
ensimmäisen isomman pyöräni Suzuki DR 800:en. Välillä kokeilin
kevyempääkin pyörää, mutta päädyin kuitenkin legendaariseen Africa
Twiniin. Norjassa olen käynyt kerran aikaisemmin, mutta tämä reissu oli
esimmäinen ulkomaanmatka moottoripyöräillen.
  </p>
</div>

<div style="clear:both" />
<i>
Tämä on ensimmäinen kirjoitus blogisarjasta, joka kertoo
moottoripyörämatkasta Norjaan. Lähetä sähköpostiosoitteesi minulle,
mikäli haluat ilmoituksen seuraavista julkaisuista. Osoitteeni on
<a href="mailto:{{ site.email }}">{{ site.email }}</a>.
</i>
