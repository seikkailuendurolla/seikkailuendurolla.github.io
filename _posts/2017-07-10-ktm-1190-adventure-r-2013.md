---
layout: post
title: KTM 1190 Adventure R 2013
header_slogan_class: white
header_image_style: "background-image: url('/assets/ktm-1190-adventure-r-1.jpg'); @media (min-width: 1062px) {background-position: center bottom;}"
post_image: /assets/ktm-1190-adventure-r-1.jpg
keywords: "mööttoripyöräily, matkaenduro, seikkailu endurolla"
image: ktm-1190-adventure-r-2.jpg
description: 
excerpt_separator: <!--more-->
draft: false
---

<div class="post-video">
     <iframe width="560" height="315" 
src="https://www.youtube.com/embed/WEn2zYhcWaY" frameborder="0" 
allowfullscreen></iframe>
</div>
<div>&nbsp;</div>

Sain testattavaksi tällä kertaa vaihtopyörän. Kiinnostukseni juuri tähän 
pyörään herätti mallinimen lopussa oleva R-kirjain. R tarkoittaa 
seikkailupyörää, jossa on painotettu offroad ominaisuuksia niin paljon 
kuin se ylipäätään yli 200kg painavassa pyörässä on mahdollista. 
Mallissa rengaskoko on sama kuin enduroissa (21” ja 18”), maavara 250mm, 
joustoliike edessä ja takana 220mm ja täysin säädettävissä oleva alusta. 
Juuri niitä asioita, joille seikkailupyörässä annan arvoa. <!--more-->

<img src="/assets/ktm-1190-adventure-r-2.jpg" style="float: right; padding: 5px;" />

KTM:n vuoden 2013 Adventure-pyörä uudistui merkittävästi edellisvuoden 
malleihin nähden. Ulkomuoto uudistui täysin ja omaisuuksiin tuli mukaan 
luistonestojärjestelmä lähes kolmanneksen tehokkaamman moottorin 
lisäksi. Näiden lisäksi ajomoodin valinta tuli vakiovarusteeksi suoraan 
ohjaustangon painikkeista valittavaksi. Nämä kokonaisuutenaan laajensivat 
edelleen jo entisestään laajaa käyttöaluetta. Pyörällä ei jää jalkoihin 
Saksan isoilla moottoriteillä, mutta toisaalta voi hallitusti ajella 
pienillä sorateillä ja poluilla.

#### Ajomoodit

Sport-moodissa pyörän kaikki tehot ovat käytössä ja kaasun vaste on 
terävä. Tämä moodi soveltuu mm. tilanteeseen, jossa haluat 
Euroopan-kiertueella pysyä katupyöräilijöiden perässä ja käytössä on 
nopeusrajoitukseton tie. Pyörä on varustettu ohjausvaimentimella, joten 
se soveltuu myös suuriin nopeuksiin.

Offroad-moodissa tehot pudotetaan noin sataan hevosvoimaan. Soralla ja 
maastossa pienemmätkin tehot riittävät ja siten tärkeämpää on voiman 
hallittavuus eri tilanteissa. Kitkahan on huomattavasti pienempi, kuin 
asfalttiteillä ajettaessa. Luistoneston ollessa päällä offroad-moodissa 
takapyörä pyörii maksimissaan kaksi kertaa eturengasta nopeammin. Tämä 
on hauska ominaisuus, koska se mahdollistaa pientä luistuttelua jo 
vähemmän kokeneelle kuskille. Reippaasta kaasun käytöstä ei heti seuraa 
täysin hallitsematonta sutimista ja siten pyörän hallinnan menettämistä. 
Kokemuksen karttuessa luistoneston voi kytkeä myös kokonaan pois päältä.

ABS-jarrun asetuksista löytyy myös offroad-tila. Tällöin ABS-jarru on 
käytössä vain eturenkaalla ja siten maastoajossa voi takarenkaalla tehdä 
tarvittaessa lukkojarrutuksen.

<img src="/assets/ktm-1190-adventure-r-3.jpg" style="float: left; padding: 5px;" />

#### Kunto ja varusteet

Yksilö on harvinaisen siistissä kunnossa ns. kurapyöräksi. Voikin olla, 
että tämä yksilö on nähnyt enemmän päällystettyjä teitä, kuin pieniä 
polkuja. Vasemman puoleisessa kaatumaraudasta on maalit irronnut kahdesta 
kohtaa. Samoin saman puolen käsisuojassa on naarmu, joka on 
havaittavissa, kun oikein tarkasti katsoo. Oikea puoli on täysin 
moitteeton.

Lisävarusteita vakioon nähden pyörästä löytyy Akrapovic:n äänenvaimennin 
(arvo n. 1000€) ja laajennos, joka säilyttää ABS-jarruihin, 
luistonestoon ja ajomoodiin liittyvät ajoasetukset vaikka pyörä 
sammutettaisiin välillä (arvo n. 100€).

Tänä vuonna juhannusyönä oli viileä keli. Varustus oli muutoin sopiva, 
mutta sormia rupesi paleltamaan. Olikin näppärää, kun suoraan 
ohjaustangon valikosta pystyi kytkemään kahvanlämmittimet päälle. 
Valittavana oli kolme eri tehotilaa. Tehokkainta tilaa en pystynyt 
kauan pitämään päällä, koska kahvat menivät liian kuumiksi. 

#### Matkustajan kuljettaminen

Pyörän kuivapaino on 217kg. Ohjekirjan mukaan suurin sallittu 
kokonaispaino on 440kg. Tämä tarkoittaa sitä, että virallinen 
kuormankantokyky on yli 200kg. Meidän perheen massoilla tällainen 
kantokyky mahdollistaisi retkivarustuksen vaikka maailmanympärysmatkaan.

<div class="post-advert">
<h3>KTM 1190 <br/> Adventure R</h3>
<table class="table-advert" border="0">
<tr><td class="bold">Vuosimalli</td><td>2013</td></tr>
<tr><td>Mittarilukema</td><td>25 500 km</td></tr>
<tr><td>Omistajia</td><td>1</td></tr>
<tr><td style="border: 0;">Hinta</td><td style="border: 0;">15890€</td></tr>
</table>

<!-- <br/><center><h3>MYYTY!</h3></center> -->

<a href="https://www.nettimoto.com/ktm/1190/2130589" 
onclick="trackOutboundLink('https://www.nettimoto.com/ktm/1190/2130589'); return false;">
  <button>Lisätietoja</button>
</a>

<img src="/assets/logo.png" />
</div>

Matkustajan noustessa kyytiin pyörän takaosa painuu luonnollisesti alas. Tämä 
ei ole ongelma, koska pyörästä löytyy hydraulinen esijännityksen säätö. 
Muutama kierros esijännitystä tiukemmalle ja ollaan taas samassa 
korkeudessa, kuin yksin ajaessa.

Runko, jousituksen helppo säätö ja voimakas moottori tekevät 
matkustajasta lähes huomaamattoman.  Pyörä käyttäytyy kyytiläisen kanssa 
hyvin pitkälti samalla lailla, kuin yksin ajaessa. Toki matkustajan 
ollessa kyydissä vauhdit pudotetaan ja pyritään ajamaan kaikin puolin 
tasaisesti, jotta matkustaminen olisi miellyttävää. Tällöin ei 
luonnollisesti ääriominaisuuksia tule käyttäneeksikään.

Kyytiläisen kokemuksia soratieajosta: satulalla on hyvä istua ja 
kyydissä on helppo pysyä. Jousitus tekee ajosta pehmeää ja miellyttävää, 
eikä tien epätasaisuudet rasita selkää. Vaimon loppukommentti olikin: 
“raskitaanko me palauttaa tätä pyörää?”.

Tehokkaalla moottorilla kyyditettäessä pohtii kahta asiaa. Miten 
kiihdyttää sillä tavalla, että matkustajalla ei tulisi tunne, että 
putoaa kyydistä taaksepäin. Toisaalta moottorijarrutuksessa voi tulla tunne, että 
liukuu kuskin selkään. Kiinnitin tähän asiaan huomiota ja pienen 
harjoittelun jälkeen vaihteen vaihto onnistui todella huomaamattomasti. 
Vaihdelaatikko toimi pehmeästi ja kaasun ja kytkimen tuntuma on niin 
hyvä, että kiihdytyksen tekeminen tasaisesti onnistui helposti.

#### Yhteenveto

Kokonaisuutenaan pyörä on erittäin monipuolinen. Se soveltuu hyvin 
Keski-Suomen sorateille ja poluille, mutta pyörän vaihto ei ole tarpeen, 
jos myöhemmin innostuu lähtemään Euroopan-kiertueelle. Tehoja pyörästä 
löytyy riittävästi hurjemmallekin kuskille, mutta toisaalta ajomoodit ja 
luistonesto tekevät pyörästä turvallisen myös aloittelijalle.

#### **Tekniset tiedot**

{:.table-content}
|                         | KTM 1190 Adventure R | KTM 1290 Super Adventure R |
|------------------------ |:--------------------:|---------------------------:|
| Vuosimalli              |  2013                | 2017                       |
| Kuutiotilavuus          |  1195cm3             | 1301cm3                    |
| Maksimiteho             |  110kw               | 118kw                      |
| Rengas edessä           |  90/90-R21           | 90/90-R21                  |
| Rengas takana           |  150/70-R18          | 150/70-R18                 |
| Joustoliike edessä      |  220mm               | 220mm                      |
| Joustoliike takana      |  220mm               | 220mm                      |
| Maavara                 |  250mm               | 250mm                      |
| Kuivapaino              |  217kg               | 229kg                      |

