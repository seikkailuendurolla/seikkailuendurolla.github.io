---
layout: post
title: KTM 390 Adventure 2020
header_slogan_class: white
header_image_style: "background-image: url('/assets/ktm-390-adventure-1.jpg'); @media (min-width: 1062px) {background-position: center bottom;}"
post_image: /assets/ktm-790-adventure-1.jpg
keywords: "mööttoripyöräily, matkaenduro, seikkailu endurolla"
image: ktm-790-adventure-2.jpg
description: Testissä uutuus KTM:ltä. Viime vuonna julkaistu 790 Adventure sai pikkuveljen, kun KTM julkaisi tälle vuodelle uuden 390 Adventure mallin.
excerpt_separator: <!--more-->
draft: false
---

KTM jatkoi tällekin kaudelle malliston laajentamista. Viime kaudella 
julkaistu 790 Adventure sai pikkusisaren, kun markkinoille tuotiin 390 
Adventure. Pikku Adventure on yksinkertaisempi versio 790:stä, mutta 
kuitenkin ajoasennoltaan aikuiselle sopiva. Itseasissa pyörän satula on 
korkeammalla, kuin 790 Adventuressa satulan ollessa alemmassa asennossa.
<!--more-->

Joitakin vuosia sitten kävin koeajamassa Kawasaki Versys 300:n ja 
pyörässä oli minun makuuni tehoja auttamattomasti liian vähän. Ennakolta 
ajattelin näin olevan myös 390:n kohdalla. Toki tehoeron omaan pyörääni 
huomasi heti, koska onhan 790:ssä yli tuplasti enemmän tehoja. 
Haeskeltuani hetken tuntumaa pyörään löysin ajoon oikean kierrosalueen 
ja ajotyylin. Pyörä jaksaa vetää ja pitää vauhtia pienilläkin 
kierroksilla, mutta reippaaseen kiihdytykseen pitää muistaa laittaa 
riittävän pieni vaihde ja käyttää 790:iä laajempaa kierrosaluetta. Pyörä 
on aika kevyt ja tehon tunnetta voinee verrata aiempaan pyörääni Honda 
XRV 750:n vaikkakin tehoja joitakin heppoja vähemmän onkin.

Pyörän alusta koostuu edessä olevista WP APEX 43:sta ja WP APEX - 
Monoshock takaiskunvamentimesta. Alusta on säädettävä ja 170mm 
joustovaroilla. Paperilla se ei ole paljoa, mutta toisaalta pyörän 
painoluokkakin on eri verrattuna isompiin mailleihin. Alusta tuntuu 
jämäkältä ja yksin ajaessa ilman matkavarusteita jopa minun makuuni 
hitaassa vauhdissa oletusasetuksilla liian kovalta. Vauhdin kasvaessa 
toiminta paranee ja tavallisella soratiellä vaimennus toimii hyvin. 
On selvää, että kakspäällä painavien varusteiden kanssa ominausuudet 
jossakin vaiheessa loppuvat kesken. 


<img src="/assets/ktm-390-adventure-2.jpg" style="float: left; padding-right: 15px;" />

Ajoasento on hyvä istualtaan. Tapeilta ajettaessa ohjaustanko on 
liian alhaalla. Pudottamalla jalkatappeja alemmaksi ja 
nostamalla korokepaloilla tankoa ylemmäksi löytynee sopiva ajoasento, 
jos tapeilta haluaa paljon ajella.

Lisävarusteista kannattaa ottaa vähintään Quickshifter+. Vaihdeavustin 
on hyvä lisä matkaenduroon.

Pyörä on asfaltilla ketterän oloinen 19" eturenkaan ansiosta. Kääntyvyys 
on luonnollisesti soralla myös herkkä. Olen tottunut ajamaan 21" 
eturenkailla ja siten ainakin aluksi kääntyvyys tuntuu minusta jopa 
liian herkältä ja meno ei ole soratiellä niin vakaata, kuin omalla 
pyörälläni. Tähän varmasti tottuu nopeasti. Minun näkökulmasta 
juuri eturenkaan koko on isoin miinus tässä pyörässä.

Jos minulla olisi vasta A2-ajokortti, niin todennäköisesti hankkisin 
tämän pyörän. Mielestäni on järkevämpää hommata suoraan A2 teholuokkaan 
tehty 
pyörä, kuin kuristaa isompi moottoripyörä. 390 Adventure soveltuu 
myös hyvin ensimmäiseksi moottoripyöräksi. Pyörä on 
kokeeneelle kuskille parhaimmillaan ajossa, josta keveydestä 
on hyötyä, mutta käyttö on silti monipuolista erillaisista teistä 
polkuihin.

KTM 390 Adventuressa saa rahalle kenties eniten vastinettä nykyisestä 
matkaenduro valikoimasta. Pyörä on puolet halvempi, kuin 790, mutta ei 
sitä nyt puolet huonommaksi voi sanoa. Pyörän ominaisuudet riittänee 
monelle kuskille ja silloin se on järkevä hankinta. Ennakkoon 
pohdiskelin, että rupeaakohan minua harmittamaan 790 hankinta, kun 
pääsen testaamaan 390:iä. Olen edelleen tyytyväinen valintaani. Vajaan 
kymmenen vuoden ajokokemuksella on ehtinyt kerätä odotuksia, joita 
pyörältä haluaa. On järkevää laittaa pyörään enemmän rahaa, kun kokee 
saatavat ominaisuudet tarpeelliseksi.

Tarvitsenko pyörääni enemmän tehoja, mitä 390 on? Rehellisesti sanottuna 
järkiperustein en varmaankaan tarvitse. Soratiellä 
tahtoo pito loppua ennen tehoja. Harrastuspeleissä voinee 
kuitenkin tunnustaa tunteen merkityksen. On vain mukavaa, kun tietää, 
että reservistä löytyy roimasti tehoja, vaikka niitä ei kokoaikaa 
käyttäisikään. Mukaavuuden haluisena on myös kiva, kun kaasukahvaa 
vääntäessä pyörä liikahtaa tilanteessa kuin tilanteessa riippumatta 
siitä mikä vaihde on päällä.

Ennustan, että 390 tulee sotkemaan lähivuosina edullisten 
käytettyjen matkaenduroiden markkinoita. Käsittääkseni pyöriä on ostettu 
aika paljon Suomeen. Käytön myötä pyörän hinta väistämättä laskee ja 
ollaan nopeasti vähän ajettujen 90 ja 00 -lukujen pyörien hinnoissa. 
Pyörä voi kiinnostaa myös rakentelijoita ja ei ehkä mene kauan, kun joku 
rakentaa 21" eturenkaalla olevan version.


# Tekniset tiedot

{:.table-content}
|                         | KTM 390 Adventure 2020  |
|------------------------ |:-----------------------:|
| Maksimiteho             |  32kw                   |
| Rengas edessä           |  100/90-R19             |
| Rengas takana           |  130/80-R17             |
| Joustoliike edessä      |  170mm                  |
| Joustoliike takana      |  177mm                  |
| Iskunvaimennus edessä   |  WP APEX 43             |
| Iskunvaimennus takana   |  WP APEX - Monoshock    |
| Maavara                 |  200mm                  |
| Istuinkorkeus           |  855mm                  |
| Toimintasäde            |  400km                  |
| Kuivapaino              |  158kg                  |
| Huoltoväli              |  7500km                 |
| Hinta                   |  7988€                  |

