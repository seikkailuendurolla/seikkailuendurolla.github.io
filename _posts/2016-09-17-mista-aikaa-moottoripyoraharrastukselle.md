---
layout: post
title: Mistä aikaa moottoripyörä-harrastukselle?
header_slogan_class: white
header_image_style: "background-image: url('/assets/tyomatka1.jpg')"
post_image: /assets/tyomatka1.jpg
---


Kaikki syyt olla ajamatta moottoripyörällä ovat tekosyitä. Matkaendurolla ajettassa asia on vain järjestelykysymys. Parhaimmilla yhdistät harrastuksen asioihin, joita joka tapauksessa tekisit ja siten sinun ei tarvitse taikoa vuorokauteen uusia käytettävissä olevia tunteja. Tässä kirjoituksessa kerron omista käytännön ideoistani. Ne eivät luonnollisestikkaan sovi sellaisenaan kaikille, mutta ehkä näiden avulla keksit omat keinosi.

Lähtötilanne minulla oli se, että harrastukseen ei ollut käytettävissä yhtään aikaa. Työ, perhe, kotiaskareet ja vanhat harrastukset veivät täysin aikani ja tekemisen puutetta ei ollut.

# Työmatka

<img src="/assets/tyomatka3.jpg" width="400" style="float: right; padding: 5px;" />

Minulla on noin 30km matka työpaikalle, jonne ajan joka aamu autolla tai moottoripyörällä. Julkisia liikenneyhteyksiä ei ole käytettävissä. Minulle helpoin tapa saada aikaa harrastukselle on käyttää moottoripyörää työpaikan ja kodin väliseen matkaan. Tästä saan harrastukselle aikaa noin tunnin joka päivä. Tämä tarkoittaa vuodessa n. 233 tuntia. Mikäli ajaisin putkeen 7.5 tuntia päivässä, tämä tarkoittaisi kuukauden mittaista reissua. Hankkiessani moottoripyörän ensimmäisen vuoden aikana ajoin n. 10 000km tällä tavoin. Matkaenduropiireissä tällainen vuosittainen ajomatka on vähän, mutta käsittääkseni moni katupyöräilijä ajaa vain muutamia tuhansia kilometreja vuoden aikana.

Harrastaessa moottoripyöräilyä töihin mennessä vältytään myös ylimääräisiltä kuluilta. Nyt kun joka tapauksessa ajaisin tämän välin autolla, ei polttoainekuluja tarvitse laskea harrastuksen menoksi.


# Marjojen etsiminen

<img src="/assets/marjassa1.jpg" width="400" style="float: left; padding: 5px;" />

Tykkään kerätä monipuolisesti marjoja, mutta mustikka ja puolukka ovat mieluisimmat kerättävät. Olemme Keski-Suomessa uudisasukkaita, joten meille ei ole perimätietona kulkeutunut hyvien marjapakkojen sijainnit. Näin ollen marjapaikat on etsittävä ja tämä tarkoittaa ajelua pitkin Keski-Suomen sorateitä. Auto joutuu näillä teillä koville, alustan osat kuluvat ja sora irroittaa helmoista maalit. Matkaenduro taas on suunniteltu käytettäväksi juuri tämän kaltaisilla teillä. Ajaminen on myös sujuvampaa ja nopeampaa, kun joka töyssyn takia ei tarvitse jarrutella. Enduron iskunvaimennus nielee mukavasti isommatkin kolot tiestä. Nämä reissut teen joka vuosi joka tapauksessa, joten tässä yhteydessä saan taas helposti samalla aikaa moottoripyöräharrastukselleni.

# Harrastuspaikalle matkustaminen

Jokaisella on varmaankin jo jotain harrastuksia tai muita vapaa-ajan menoja, joihin liittyy matkustamista ts. siirtymistä paikasta toiseen. Urheilu on terveellistä ja yleiskunnosta huolehtiminen on kaikille tärkeää hyvinvoinnin kannalta. Yritän kesäaikaan päästä pelaamaan jalkapalloa ja tähän liittyen minulla kertyy matkaa viikoittain n. 60km.

Lähdin eräänä syysiltana ajelemaan jalkapallokentälle sateisessa säässä. Yritän tietoisesti välttää sallimasta itselleni tekosyitä olla ajamatta moottoripyörällä ja tässäkin yhteydessä niitä kävi mielessä.

**Tekosyy: sataa vettä.**

Siellähän sataa vettä, kannattaako sitä nyt kastella itsensä märäksi jo menomatkalla, kun pelikentällä joka tapauksessa kastelee vaatteensa läpimäräksi? Mites takaisin ajaminen onnistuu, kun vaatteet ovat märkänä ja hikisenä? Tuleeko kylmä takaisin ajaessa?

Totesin reissun jälkeen vesisateen olevan tekosyy. Puin jalkapallovarustuksen päälle moottoripyöräpukuni, joka on varustettu vettäpitävällä kalvolla. Reppuun otin mukaan alushousut, sukat, lämpökerraston pitkähihaisella paidalla ja housuilla sekä vaihtohanskat. Lisäksi otin pyörään mukaan sivulaukut ja takalaukun. Perille päästyäni riisuin moottoripyörävarusteeni ja laitoin ne tyhjiin laukkuihin sateensuojaan. Repun otin kentänlaidalla olevaan katokseen mukaani. Tässä vaiheessa vaatteeni olivat kuivat, koska kalvopuku toimii ja pitää veden varusteiden ulkopuolella.

Pelien aikana vaatteeni luonnollisesti kastuivat saateesta ja hiestä. Pelien loputtua vaihdoin alusvaatteeni ja puin ylleni kuivan kerraston. Tämän päälle laitoin normaalit moottoripyörävarusteeni ja käteeni kuivat vaihtohanskat. Lähtiessäni liikenteeseen olotila oli hyvä ja kuiva. Pelivuoro on myöhään illalla, joten aurinko oli ehtinyt jo laskea ja oli pimeää. Mielestäni pimeällä soratiellä ajaminen on ihan mukavaa. Hyvillä ajovaloilla näkee riittävän hyvin eteenpäin. Tällöin vauhti jotenkin tuntuu kovemmalta, joten tulee luonnostaan ajettua vähän hitaammin.

**Tekosyy: varusteiden pukemiseen joutu näkemään vaivaa ja se vie aikaa.**

Se on totta, että varusteiden pukeminen aiheutaa lisää työtä autolla matkustamiseen verrattuna. Itse en ole kuitenkaan tätä kokenut ongelmaksi, koska palkintona saa mukavaa harrastamista. Tässä tapauksessa lähtiessäni pelipaikoille varustautumiseen meni "ylimääräistä" aikaa. Toisaalta palatessa varusteiden pukemiseen kuluva aika ei niinkään enää haitannut, koska nukkumaan menon mahdollistavan vireystilan laskeminen ottaa joka tapauksessa oman aikansa. Tähän leppoisa ilta-ajelu pukeutumisineen pelien päätteeksi oli ihan hyvä ratkaisu.

# Muu liikkuminen

<img src="/assets/tyomatka2.jpg" width="250" style="float: right; padding: 5px;" />

Jokaisella on vapaa-ajallaan kaikenlaista liikkumista paikasta toiseen. Pohdi ja kokeile, missä yhteydessä tähän voit käyttää moottoripyörää. Itse olen käyttänyt moottoripyörää esim. vapaa-aikaan liittyviin kokouksiin matkustamiseen. Toisena esimerkkinä lapsen hakeminen kaverin luota voi olla vanhemmalle ja lapselle mukava hetki moottoripyöräillen. Tässä yhteydessä tosin on muistettava, että myös lapsella on asianmukainen varustus päällä.

Kuten alussa totesin, milestäni ajan järjestäminen on vain järjestelykysymys ja siihen tarvitaan mielikuvitusta. Uskon, että kaikki pystyvät löytämään edellä mainittujen esimerkkien tyylisesti omasta arjestaan tilaan moottoripyörällä ajamiseen. Oman harrastukseni edetessä olen toki nyt myöhemmin käyttänyt aikaa myös muutoinkin, mutta edelleen työmatka muodostaa suurimman osan harrastukseni ajankäytöstä. 
