---
layout: post
title: Matkaenduroilla Norjassa, keskiviikko
header_slogan_class: white
header_image_style: "background-image: url('/assets/norja12.jpg');"
post_image: /assets/norja2.jpg
image: /assets/norja9.jpg
keywords: "moottoripyöräily, matkaenduro, seikkailu endurolla, norja"
description: Keskiviikkona pääsimme vihdoin kunnolla soratielle.
excerpt_separator: <!--more-->
---

<img src="/assets/norja13.jpg" style="float: right; padding: 5px;" />

Norjaa pidetään kalliina turistikohteena. On totta, että palkkataso ja 
vastaavasti elinkustannukset ovat siellä selvästi Suomea korkeammat. Tästä 
vedetään mielestäni väärä johtopäätös, että maa olisi erityisen kallis 
matkustamiseen. Matkailuelinkeino tarjoaa palvelujaan pääasiassa 
ulkomaalaisille, joten heidän on huomioitava turistien maksuvalmius. 
Esimerkiksi yöpymiseen löytyy leirintäalueilta pieniä mökkejä 
(Cabins/Hytter), jotka ovat yhtä edullisia kuin Suomessa.
<!--more-->Edellinen yö maksoi 
meille n. 10 euroa henkilöltä. Mökissä yöpyjien käytössä on yhteinen keittiö, 
josta löytyy keittolevy, uuni, astiastot jne. Lisäksi käytettävissä on 
suihku. Norjalaisena erikoisuutena suihkun lämmin vesi toimii kolikoilla. 
Leirintäalueiden käyttäjien kannattaa varata Norjan kolikoita tätä 
käyttötarkoitusta varten.

<img src="/assets/norja14.jpg" width="305" style="float: left; padding-right: 10px;" />

Lähdimme liikkeelle puoli yhdentoista  jälkeen. Edessä oli paluu Narvikiin 
isoa tietä ajaen. Alkumatkasta hieman ripotteli vettä, mutta pääsimme ajamaan 
poutasäässä aina Tjeldsundbruan sillalle asti. Pilvet kertoivat selvää kieltä 
tulevasta sateesta, joten pysähdyimme pukemaan sadevarusteet päälle.

Iltapäivä oli jo pitkällä kun saavuimme Narvikiin. Pysähdyimme syömään Peppes 
pizzeriassa. Syödessämme sattui hauska yhteensattuma; Meillä oli tarjoilijana 
nuori herrasmies, jonka äiti oli Lappeenrannasta kotoisin oleva Suomalainen. 
Hän oli lapsuudessaan asunut Turussa viiden vuoden ajan. Pääsimmepä siten 
tällä kertaa puhumaan suomea.

Matkaendurokuskien näkökulmasta pari viimeistä päivää olivat olleet turhan 
asfaltti voittoisia. Siten olikin mukava seuraavaksi suunnata kohti 
vuoristoa, jossa ennakkotietojen mukaan pitäisi löytyä soratietä.

Lähdimme Narvikista E6 tietä etelän suuntaan. Trong-Skjomen vuonon kohdalta 
käännyimme vasemmalle Skjomenveien tielle. Vuonon reunassa oleva tie oli 
mukavan pieni ja mutkia riitti. Elvegårdista jatkoimme vielä eteenpäin reilun 
kymmenen kilometrin verran. Saavuimme vuoriston juurelle, josta kartan mukaan 
tie lähti nopeasti nousemaan ja oli ns. serpentiinitietä. Tämän tien päässä 
ja varrella ei karttatietojen mukaan ollut lainkaan asutusta. Tie oli 
ilmeisesti vesivoimalaitoksen huoltotie. Olinkin vähän hämmästynyt, kun 
soratien sijaan meitä odottikin upouusi asfaltti. Tässä yhteydessä tuli 
mieleen Obelixin sanat: “Hulluja nuo room(norj)alaiset!”. Rahaa teiden 
rakentamiseen ilmeisesti löytyy helposti, koska mitättömällä käyttöasteella 
oleva huoltotiekin päällystetään asfaltilla.

Sää oli sateinen ja sumuinen, joten maisemat jäivät näkemättä nousua 
tehdessä. Näin ollen pystyi keskittymään täysin ajamiseen ja ensimmäisen 
kerran tämän pyörän kanssa tuntui, että ei haittaisi, jos pyörässä olisi 
enemmänkin voimaa. Pito oli asfaltilla luonnollisesti hyvä, mutta mutkat oli 
ajettava turvallisesti. Suoralla saikin vääntää nupin kaakkoon, koska nousu 
oli jyrkkä.

<img src="/assets/norja15.jpg" style="float: right; padding: 5px;" />

600 metrin korkeudessa tie muuttui soratieksi. Nousua jatkui aina 900 metriin 
asti, jolloin sade lakkasi ja sumu väistyi, koska olimme tulleet pilvien 
yläpuolelle. Aurinkoa ei kuitenkaan näkynyt, sillä ylempänä oli toinen 
pilvikerros. Luonto oli karua. Hyväkuntoinen soratie mutkitteli kallioisessa 
ja puuttomassa maisemassa. Kaikessa karuudessaan maisema oli kaunis. 
Millainen näkymä olisikaan, jos taivas olisi pilvetön?

Tämä oli yksi reissumme kohokohdista. Kuvailimme ja ajelimme kaikessa 
rauhassa. Harmi, että pilvinen sää sattui tähän ajankohtaan. Toisaalta 
vuoristosta pystyi nauttimaan näissäkin olosuhteissa. Pitkissä 
asfalttisiirtymissä sade olisi tympäissyt vielä enemmän. Siten toisaalta oli 
hyvä, että Lofootit saatiin ajaa pääasiassa poutasäässä.

Vuoristosta ei päässyt ajamaan läpi vaan meidän täytyi palata E6 tiellä sama 
reittiä, kun tulimmekin. Paikka oli kyllä näkemisen arvoinen, joten 
edestakaisin ajaminen ei harmittanut.

Ilta oli jo pitkällä ja suuntasimme matkan kohti Kjøpsvikiä, jonne oli matkaa 
reilu 100km. Seuraavan yön pääsimme viettämään Suomalaisen tuttavan luona.

Seuraavassa kartassa on päivän aikana kuljettu reitti. Matkaa kertyi
yhteensä 448km.

<div class="post-video">
  <iframe 
    src="https://www.google.com/maps/d/embed?mid=1YfQc5MUJY5oTw1H4V66HPpcQeRdEvKFg"
    width="640" height="480"></iframe>
</div>

<div>&nbsp;</div>

<div>Lue myös muut blogisarjan kirjoitukset:</div>
<a href="/2020/02/29/matkaenduroilla-norjassa-tiistai" 
style="float: left;">Edellinen kirjoitus</a>
<!--
<a href="" style="float: right;">Seuraava kirjoitus</a>
-->
<p>&nbsp;</p>

<div style="clear:both" />
<i>
Tämä on viides kirjoitus blogisarjasta, joka kertoo 
moottoripyörämatkasta Norjaan elokuun alussa 2016. Lähetä sähköpostiosoitteesi minulle, 
mikäli haluat ilmoituksen seuraavista julkaisuista. Osoitteeni on <a 
href="mailto:{{ site.email }}">{{ site.email }}</a>.
</i>
