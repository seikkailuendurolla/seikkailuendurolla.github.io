---
layout: post
title: Markkinoiden maastokelpoisin matkapyörä?
header_slogan_class: white
header_image_style: "background-image: url('/assets/ktm790adventure.jpg');"
post_image: /assets/ktm790adventure.jpg
image: /assets/ktm790adventure.jpg
keywords: "moottoripyöräily, matkaenduro, seikkailu endurolla, ktm, adventure, 790"
description: Mikä moottoripyörä on mielestäsi markkinoiden maastokelpoisin matkapyörä? Lue minun ajatukseni aiheesta!
excerpt_separator: <!--more-->
---

Mikä moottoripyörä oli 90-luvun alkupuolella maastokelpoisin matkapyörä? 
Omissa valinnoissani päädyin legendaariseen Honda XRV 750 Africa 
Twiniin. Ehdin jo pitkään odottaa pyörälle seuraajaa, joka olisi ikään 
kuin päivitetty versio n. 30 vuotta vanhasta pyörästä siten, että nyky 
teknologiasta olisi otettu kaikki hyöty irti.

Moottoripyörien tekniikka on mennyt paljon eteenpäin ja eri valmistajat 
ovat tuoneet ilahduttavan paljon uusia malleja markkinoille. Jostain 
syystä kehitys matkaenduroissa on kuitenkin painottunut pitkään muihin 
asioihin osittain painon ja maasto-ominaisuuksien kustannuksella.

Minulle moottorin kooksi riittää n. 700-800 kuutiota. Nykyisen osaamisen 
ja teknologian avulla pyörän maasto-ominaisuuksia pystyy monella tapaa 
parantamaan, pitäen kuitenkin matkaominaisuudet vähintään yhtä hyvinä. 
Kuutiotilavuuden kasvattamisen sijaan haluan pyörän painoa pienemmäksi. 
Pyörässä on kuitenkin oltava riittävästi kantokykyä ja tilaa 
matkavarusteille sekä kyytiläiselle, joten pyörä ei saa olla liian 
kevytrakenteinen.

Minua ilahdutti kovasti, kun 2016 Honda julkaisi vihdoin uudistetun 
version Africa Twin mallistaan. Hondalta puuttuikin valikoimista yli 
kymmenen vuoden ajan vakavasti otettava matkaenduro. Pettymyksekseni 
alle 200kg (kuivapaino) kokoluokkaan jäi kuitenkin edelleen aukko, koska 
Honda seurasi KTM:n ja BMW:n markkinoilla menestyneiden mallien 
esimerkkiä ja sijoitti uuden Africa Twinin yli 200kg kokoluokaan 1000 
kuutioisella pyörällään.

Vihdoin 2019 tilanne korjaantui, kun Yamaha ja KTM julkaisivat 
keskiluokan matkaenduron, jonka kuivapaino jäi alle 200kg, kuitenkin 
sisältäen vähintään 700 kuutioisen moottorin. Yamaha ei kuitenkaan täytä 
kriteereitäni nykyteknologian osalta, koska pyörästä puuttuu esim. 
luistonesto ja mahdollisuus vaihtaa ajo-moodeja.

<img src="/assets/ktm790adventure2.jpg" style="float: right; padding: 5px;" />

Mielestäni KTM 790 Adventure on enemmän nykyaikainen Africa Twin, kuin 
Africa Twin itse. Moottori on suurin piirtein saman kokoinen, kuin 
vanhassa Africa Twinissä. Eturengas on molemmissa 21-tuumainen ja 
maavaraa suurinpiirtein saman verran. Kaikki muu onkin sitten  parempaa, 
vaikka painoa on saatu pudotettua n. 20kg:n verran. Pyörässä on 50% 
enemmän tehoja, ja kuljettaja voi säätää valikoista moottorin luonnetta 
eri käyttötarkoituksiin. Tehokkaan moottorin voimanhallintaa 
helpottamaan löytyy monipuolisesti säädettävä luistonesto. Yllättävän 
tilanteen hätäjarrutuksessa auttaa lukkiutumattomat jarrut, jotka 
ottavat huomioon pyörän kallistuskulman ja nopeuden (kaarre-ABS). 
18-tuumainen takavanne parantaa maastoajo-ominaisuuksia. Lisävarusteena 
on saatavissa vakionopeudensäädin sekä vaihdeavustin (Quickshifter+). 
Tähän kun vielä lisätään kahvalämmittimet ja nopeusnäyttöön integroitu 
navigaattori, niin voidaan todeta kehitystä tapahtuneen paljon 30 vuoden 
aikana.

KTM markkinoi pyöräänsä maastokelpoisimpana matkapyöränä. Asiahan 
selviää parhaiten kokeilemalla. Jatkossa kuulettekin kokemuksistani 
lisää, sillä kulkupelinäni on tästä eteenpäin KTM 790 Adventure 2020.

Ohessa vielä taulukkoon laitettuna keskeisimmät tekniset tiedot. 
Taulukosta näet värikoodattuna, mitkä asiat ovat kehittyneet 
vuosikymmenten saatossa.


{::options parse_block_html="true" /}

{:.table-content}
|                           | **1990-luvun matkaenduro<br/>Honda XRV 750 Africa Twin**   | **2020-luvun matkaenduro<br/>KTM 790 Adventure (R)**   |
| Teho                      |    <span>45,5kw</span>{:.red}            |<span>70kw</span>{:.green}                                  |
| Rengas edessä             |    90/90-R21                             |90/90-R21                                                   |
| Rengas takana             |    <span>140/80-R17</span>{:.red}        |<span>150/70-R18</span>{:.green}                            |
| Joustoliike edessä        |    220mm                                 |<span>200mm</span>{:.red} <span>(240mm)</span>{:.green}     |
| Joustoliike takana        |    210mm                                 |<span>200mm</span>{:.red} <span>(240mm)</span>{:.green}     |
| Maavara                   |    <span>215mm</span>{:.red}             |<span>233mm (263mm)</span>{:.green}                         |
| Istuinkorkeus             |    860mm                                 |830/850mm (880mm)                                           |
| Toimintasäde              |    <span>370km</span>{:.red}             |<span>450km</span>{:.green}                                 |
| Kuivapaino                |    <span>205kg</span>{:.red}             |<span>189kg</span>{:.green}                                 |
| Ajomoodit                 |    <span>Ei saatavilla</span>{:.red}     |<span>Vakiona</span>{:.green}                               |
| Muokattava mittaristo     |    <span>Ei saatavilla</span>{:.red}     |<span>Vakiona</span>{:.green}                               |
| Luistonesto               |    <span>Ei saatavilla</span>{:.red}     |<span>Vakiona</span>{:.green}                               |
| Kaarre-ABS                |    <span>Ei saatavilla</span>{:.red}     |<span>Vakiona</span>{:.green}                               |
| Vakionopeudensäädin       |    <span>Ei saatavilla</span>{:.red}     |<span>Lisävaruste</span>{:.green}                           |
| Vaihdeavustin             |    <span>Ei saatavilla</span>{:.red}     |<span>Lisävaruste</span>{:.green}                           |
| Kahvan lämmittimet        |    <span>Tarvikevarusteena</span>{:.red} |<span>Lisävaruste</span>{:.green}                           |
| Integroitu navigaattori   |    <span>Ei saatavilla</span>{:.red}     |<span>Lisävaruste</span>{:.green}                           |
