---
layout: post
title: Matkaenduroilla Norjassa, kotiinpaluu
header_slogan_class: white
header_image_style: "background-image: url('/assets/norja20.jpg');"
post_image: /assets/norja2.jpg
image: /assets/norja20.jpg
keywords: "moottoripyöräily, matkaenduro, seikkailu endurolla, norja"
description: Perjantaina palasimme Suomen puolelle. Pitkästä aikaa pääsimme ajamaan taas kunnolla sorateitä. Analysoin jutussa reissua ja käyn läpi mm. kertyneet kustannukset.
excerpt_separator: <!--more-->
---

Heräilimme hyvin nukutun yön jälkeen Arjeplogissa. Tässä vaiheessa 
porukka oli hajaantunut, koska kaikilla ei ollut mahdollista venyttää 
reissua lauantaille asti. Heikin ja Eskon kanssa ajattelimme kuitenkin 
ajella Ouluun mahdollisimman pieniä teitä kierrellen.

Norjan jylhät vuoristomaisemat olivat nyt takanapäin ja fiilis vähän 
haikea reissun lähetessä loppuaan. Toisaalta oli mukava päästä ajelemaan 
taas kunnolla sorateitä, koska Norjassa jouduimme liikkumaan pääasiassa 
asfalttiteitä pitkin.

<img src="/assets/norja21.jpg" style="float: right; padding: 5px;" />

Pohjois-Ruotsin maisemat ja tiet olivat hyvin samantyyppisiä mitä 
Keski-Suomessakin. Alue on vain harvempaan asuttua, joten rauhassa sai 
ajella erämaan keskellä. Iloa riitti aina E10 tielle asti, jonka jälkeen 
pienempää tietä oli vaikea saada reittiin, ilman isompia kiertelyjä. 
Haaparantaan saavuttaessa päivä oli jo pitkällä, joten jouduimme 
jatkamaan matkaa nopeinta reittiä ts. isoa asfalttitietä Ouluun asti.

Yövyimme Oulussa ja lauantaille jäi vielä paluu Jyväskylään, joka 
tapahtui pääasiassa yksin ajellen. Kotimatkalla kerkesi kerrata 
mielessään reissun kohokohtia, mutta nauttia myös hienoista sorateistä. 
Oli hyvä ja ikimuistoinen reissu.

# Yhteenveto

Maastoajoon soveltuvalla matkaendurolla matkailun lähtökohdat poikkeavat 
tavallisesta matkailusta. Tyypillisesti suomalainen lähtee 
pakettimatkalle johonkin lämpimään turistikohteeseen. Tällöin kodin ja 
kohteen välinen matka on pakollinen paha ja jopa epämiellyttävä osuus 
reissusta. Kymmenen tunnin yhtenäisellä lennolla voi käydä aika 
pitkäksi.

<img src="/assets/norja22.jpg" width="305" style="float: left; 
padding-right: 10px;" />

Matkaendurolla voit matkustaa pitkiä matkoja sellaisia reittejä, joita 
ei muilla kulkuvälineillä voi käyttää. Toisaalta ajoasennot ja pyörän 
ominaisuudet mahdollistavat myös tunteja kestävän siirtymisen isolla 
tiellä. Kun reitti rakennetaan mahdollisimman paljon pieniä ja 
huonokuntoisia teitä seuraillen, matkustat automaattisesti seuduilla, 
jossa ei isot ihmismassat liiku. Näet paikkoja ja seutuja, joita suurin 
osa ihmisistä ei koskaan kohtaa. Tästä seuraa luonnollisesti se, että 
matkustaminen onkin yht’äkkiä mielenkiintoista. Siirtymästä tuleekin osa 
mielenkiintoista reissua. Matka alkaa omasta pihasta ja päättyy omaan 
pihaan. Parhaimmilla reissusta puuttuu kokonaan ns. turha siirtymäosuus. 

Norjan puolella sorateiden ja haasteellisten reittien osuus jäi 
suhteellisesti pieneksi. Pohjois-Norjassa asutusta on vähemmän ja siten 
paljon alueita, joissa ei ole tiestöä. Näin kaikki tiet ovat ns. 
pakollisia teitä ja vaihtoehtoisia reittejä ei juuri ole. Norjassa 
väestö keskittyy Etelä-Norjaan ja siellä on enemmän myös pienempää 
tiestöä. Vuoristoalueet ovat myös laakeampia, joten vuorten yli meneviä 
teitäkin löytyy. Haaveissani on päästä joskus tekemään vastaava reissu 
Etelä-Norjaan.

Minulta puuttui reissusta kypäräpuhelin ja se löytyi vain kahdelta 
kuskilta. Pidemmillä reissuilla kannattaa ehdottomasti kaikilla olla 
kypäräpuhelin siten, että kaikki voidaan liittää samaan puheryhmään. 
Matkustaessa on mukava jutella kavereiden kanssa, mutta se on myös 
turvallisuuskysymys. Yllättävässä tilanteessa ensimmäisenä ajava voi 
varoittaa takana tulevia.

Kilometrejä reissussa kertyi noin 3500km. Yhteenlasketut kustannukset 
minun osalta olivat 404€, kun huomioi kuluihin majoituksen, ruuat ja 
polttoaineet. Polttoaine oli suurin kustannuserä ja minulla siihen meni 
rahaa 237€. Ainakaan moottoripyörällä Norjassa matkustaminen ei tullut 
mielestäni kalliiksi.

Tämän kokemuksen pohjalta suosittelen lämpimästi matkailua Norjaan.

Seuraavassa kartassa on perjantain aikana kuljettu reitti. Matkaa kertyi
yhteensä 523km.

<div class="post-video">
  <iframe 
    src="https://www.google.com/maps/d/embed?mid=1XeZat4O-lUCaO1qxpKRYrPRwkMYh8vFf"
    width="640" height="480"></iframe>
</div>

<div>&nbsp;</div>

<div><b>Lue myös muut blogisarjan kirjoitukset:</b></div>

<div><a href="/2017/02/11/matkaenduroilla-norjassa-valmistautuminen">
Matkaenduroilla Norjassa, valmistautuminen</a></div>

<div><a href="/2017/03/01/matkaenduroilla-norjassa-sunnuntai">
Matkaenduroilla Norjassa, sunnuntai</a></div>

<div><a href="/2017/06/06/matkaenduroilla-norjassa-maanantai">
Matkaenduroilla Norjassa, maanantai</a></div>

<div><a href="/2020/02/29/matkaenduroilla-norjassa-tiistai">
Matkaenduroilla Norjassa, tiistai</a></div>

<div><a href="/2020/03/05/matkaenduroilla-norjassa-keskiviikko">
Matkaenduroilla Norjassa, keskiviikko</a></div>

<div><a href="/2020/04/05/matkaenduroilla-norjassa-torstai">
Matkaenduroilla Norjassa, torstai</a></div>

<div>Matkaenduroilla Norjassa, kotiinpaluu</div>

	
<div>&nbsp;</div>

<i>
Tämä on viimeinen kirjoitus blogisarjasta, joka kertoo 
moottoripyörämatkasta Norjaan elokuun alussa 2016. Sivun lopussa 
olevalla lomakkeella voit tilata itsellesi ilmoituksen 
sähköpostiisi uusista blogin kirjoituksista.
</i>
