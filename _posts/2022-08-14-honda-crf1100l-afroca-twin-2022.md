---
layout: post
title: "Honda CRF1100L Africa Twin 2022"
header_slogan_class: white
header_image_style: "background-image: url('/assets/honda-crf-1100.jpg');"
post_image: /assets/honda-crf-1100.jpg
image: /assets/honda-crf-1100.jpg
keywords: "moottoripyöräily, matkaenduro, seikkailu endurolla, honda, adventure, africa twin, CRF1100L"
description: Hondan Africa Twin koki täydellisen päivityksen mallivuodelle 2020. Tästä alkaa tutkimusmatka, mihin isoimpien kokoluokkaan kuuluva pyörä pystyy kaksoiskytkin vaihteistolla meikäläisen näpeissä.
excerpt_separator: <!--more-->
---


Kaluston vaihtumisen myötä lyhyt esittely pyörästäni sekä mietteitä mikä erityisesti tulee olemaan mielenkiinnon kohteenani
tämän pyörän parissa.

Honda palasi maastokelpoisiin matkaenduroihin 2016, kun legendaarinen Arfica Twin sai jatkoa täysin uuden pyörän muodossa.
Testasin tuolloin pyörää ja kirjoitin siitä myös jutun tähän blogiin: [Africa Twinin paluu.](/2016/07/14/africa-twinin-paluu){:target="_blank"}

Nyt on aika testata perusteellisemmin mihin Hondan kehitystyö on johtanut<!--more--> joten kalustona minulla on Honda CRF1100L Africa
Twin DCT. Pyörä on ulkoisesti hyvin samannäköinen, kuin 2016 vuoden versio, mutta se on kehittynyt monella osa-alueella.

Africa Twin on isoimpien kokoluokkaan kuuluva matkaenduro joka on varustettu 1084 kuutioisella moottorilla ja isoilla 21” ja
18” tuumaisilla renkailla. Tehoja pyörästä löytyy 75kw ja vääntöä 105Nm. Moottori on luonteelta matalilla kierroksilla hyvin
vääntävä ja voiman kasvu tulee kierrosten noustessa lineaarisesti. Tällainen moottori on maastossa ja soratiellä helppo hallita.

Pyörä sisältää uusille pyörille nykyään jo tutut ominaisuudet, kuten luistoneston ja kaarre-ABS jarrut. Käytössä on
sähköinen kaasu, joten luistonesto hyödyntää sytytyksen katkaisun lisäksi kaasun asennon säätöä. Tämä tekee luistonestosta
tarkemman ja paremin reagoivan. Honda käyttääkin termiä väännön hallinta, joka kuvaa paremmin moottoripyörän “luistonestoa”.
Kysehän on vain siitä, että rajoitetaan takapyörälle välittyvää voimaa riippuen datasta, jota useat sensorit tuottaa, kuten
ajoneuvon asento kaikilla eri akseleilla, vauhti, ajopinnan liukkaus, etu ja takarenkaan pyörimisnopeuden ero jne. Asetusten avulla
voi määrittää rajat, kuinka paljon takarenkaalle tuotetaan voimaa eri tilanteissa. Näin ollen voit turvallisesti luistattaa
takarengasta ja saada sitä kautta lisää hauskuuskerrointa ajamiseen.

Yksi mielenkiintoisimmista ominaisuuksista pyörässä on tuki Android Autolle / Apple CarPlay:lle. Tämä mahdollistaa
älypuhelimien navigointisovellusten käytön pyörän näytöllä ja hallintalaitteilla ilman, että moottoripyörän valmistajan
tarvitsee tukea millään tavalla kyseistä sovellusta. Tällä hetkellä testaan OsmAnd sovellusta, joka mahdollistaa mm.
maastokarttojen käytön näytöllä.

Ylivoimaisesti suurin mielenkiintoni kuitenkin kohdistuu Africa Twinin kaksoiskytkin automaattivaihteistoon, joka muuttaa
eniten ajotyyliäni ja vaatii totuttujen tapojen vaihtamista. Suurin mullistus kohdistuu maastoajoon, joka on koko-ajan ollut
tärkeä osa harrastustani. Pyörä on selvästi painavampi, kuin aiempi pyöräni, mutta toisaalta automaattikytkin helpottaa
merkittävästi hidasajoa. Mielenkiintoista on nähdä, kumoaako nämä ominaisuudet toisensa, kun pääsen vaihtamaan karkeammat
renkaat pyörääni ja kokemusta maastoajosta kertyy enemmän.

Automaattivaihteiston (DCT) kehitystiimi on panostanut paljon nimenomaan maastoajo ominaisuuksiin. Tähän liittyen kuski voi
asetuksista vaikuttaa kytkimen toimintaan hitailla nopeuksilla. Asetuksesta käytetään nimitystä G-kytkin.
Ajonhallintajärjestelmä hakee jokaiseen tilanteeseen juuri siihen hetkeen sopivan vaihteen tai tarvittaessa kytkimen
luistatuksen. Jokainen vaihteen vaihtokin tehdään ajohallintajärjestelmän kerryttämän data perusteella ja juuri optimoidusti
pyörän nopeuden, asennon, kuljettajan käytöksen yms. mukaan. Vaihteenvaihto tehdään smootisti ja tehokkaasti. Maastoajossa
liukkailla pinnoilla voidaan etenemiskykyä parantaa käyttämällä erillaista algoritmia. Käyttämällä G-kytkintä saadaan
takarenkaalle parempi pito ja kytkimen toiminta on terävämpää. Näin saadaan takarenkaan toiminta paremmin kuljettajan
kontrolliin ja mm. keulaa keventäessä voimantuotto takarenkaalle terävästi.

Oma tutkimusmatkani pyörän teknologiaan on vielä alkuvaiheessa, mutta jos haluat jo nyt tutustua aiheeseen tarkemmin, niin
Hondan sivuilta löytyy toimittaja Tsutomu 'Ben' Matsuin tekemä
[kehitystiimin haastattelu (2 sivua)](https://global.honda/innovation/technology/motorcycle/tech-views/vol09_g-switch_stc/interview.html){:target="_blank"}
sekä tarinaa siitä, kun hän
[käytännössä kokeilee (3 sivua)](https://global.honda/innovation/technology/motorcycle/tech-views/vol09_g-switch_stc/impression.html){:target="_blank"}
kyseisiä ominaisuuksia 2019 malliversiolla.

Ensi viikolla osallistun [Moto Adventure Days](https://motoadventuredays.fi){:target="_blank"} -tapahtumaan ja toimin siellä MAD-vetäjänä punaisessa (tekniset) ryhmässä.
Eturenkaaksi olen hommannut Mitas C-17 ja takarenkaana käytän Mitas E-09:iä, joten renkaiden puolesta pitäisi selvitä hyvin
haastavammistakin paikoista. Mielenkiintoinen tapahtuma tulossa ja varmasti paljon uuden oppimista tällä pyörällä. Nykäise
hihasta, jos satut olemaan tapahtumassa mukana.

# Tekniset tiedot

{:.table-content}
|                              |  CRF1100L Africa Twin | CRF1000L Africa Twin |
|----------------------------- |:---------------------:|---------------------:|
| Vuosimalli                   |  2022                 | 2016                 |
| Kuutiotilavuus               |  1084cm3              | 999cm3               |
| Maksimiteho                  |  75kw                 | 70kw                 |
| Maksimivääntö                |  105Nm                | 98Nm                 |
| Vaihteisto                   |  6                    | 6                    |
| Rengas edessä                |  90/90-R21            | 90/90-R21            |
| Rengas takana                |  150-70/18            | 150/70-R18           |
| Joustoliike edessä           |  230mm                | 230mm                |
| Joustoliike takana           |  220mm                | 220mm                |
| Maavara                      |  250mm                | 250mm                |
| Istuinkorkeus                |  850mm / 870mm        | 850.9mm / 870.1mm    |
| Paino tankki täynnä (MT/DCT) |  226kg / 236kg        | 232kg / 242kg        |
