---
layout: post
title: "Moto Adventure Days"
header_slogan_class: white
header_image_style: "background-image: url('/assets/mad-bg2.jpg');"
post_image: /assets/mad.jpg
image: /assets/mad.jpg
keywords: "moottoripyöräily, matkaenduro, seikkailu endurolla, honda, adventure, mad, tapahtuma, koulutus"
description: Hondan Africa Twin koki täydellisen päivityksen mallivuodelle 2020. Tästä alkaa tutkimusmatka, mihin isoimpien kokoluokkaan kuuluva pyörä pystyy kaksoiskytkin vaihteistolla meikäläisen näpeissä.
excerpt_separator: <!--more-->
bg_image_copyright: '<a href="https://www.instagram.com/petro_moto/" target="_blank" style="color: white;">Petro Hämäläinen</a>'
bg_image_copyright_style: "color: white; position: absolute; bottom: 0px; right: 1em; font-size: 0.8em;"

---


Syksyisin järjestettävä Moto Adventure Days tapahtuma kerää seikkailumotoristeja ajo ja koulutustapahtumaan ympäri Suomen. Tapahtuma on tarkoitettu motoristeille, joilla on sekä maasto, että maantiekäyttöön soveltuva moottoripyörä.


Tapahtumapaikkana on Jämsä, jossa on Suomen monipuolisimmat ja laajimmat enduro reitistöt ja lisäksi mutkaisia ja mäkisiä sorateitä mielin määrin. Onhan välittömässä läheisyydessä useita legendaarisia MM-ralleissa käytettyjä sorateitä.

<!--more-->

<img src="/assets/honda-crf-1100-5.jpg" style="float: right; padding: 5px; width: 300px;" />

Tapahtuma koostuu ajoteknisistä koulutuksista ja opastetuista soratie ja maastoreiteistä sekä monipuolisesta oheisohjelmasta. Kukin osallistuja voi valita tarjonnasta sopivan kokonaisuuden oman ajotason ja maun mukaan.

Järjestelyt on toteutettu täydellä palvelulla. Osallistujan ei tarvitse kuin tulla paikan päälle tapahtumaan sopivalla moottoripyörällä.

# Tapahtuman järjestäminen

Tapahtuman järjestäminen vaatii ison taustatyön. Reitistöt suunnitellaan talvella ja keväällä kokoonnumme testaamaan suunnitellut reitit. Yleisten teiden ulkopuoliset osat luvitetaan ja näin reitteihin saadaan mukaan mukavia pieniä lisämausteita. Ettei tämä työ mitätöityis,i onkin tärkeää, ettei luvitetuille reitelle lähdetä ajelemaan tapahtuman jälkeen.

Olen ollut tapahtumassa mukana ryhmän vetäjänä ja reittimestarina. Tänä vuonna vastaan mustien reittien suunnittelusta.

Tälle vuodelle reittien värikoodausta haluttiin yksinkertaistaa ja selkeyttää. Olisi tärkeätä, että jokainen osallistuja löytäisi omalle tasolleen sopivan reitin ja ryhmän.

Aiempina vuosina mustat reitit ovat perustuneet puna-mustiin reitteihin, joihin on lisätty matkan varrella olevia enduro polkuja. Musta miinus ja musta plus tulevat siis kattamaan tänä vuonna edellisvuosien puna-mustat ja mustat reitit ja ryhmät.

Kaikilla mustilla ryhmillä on samat reitit, mutta jokainen ryhmän vetäjä voi haastavien paikkojen osalta soveltaa reittiä ryhmälle sopivaksi.

Tänä vuonna mustien reittien kehittämisessä on tarkoituksena lisätä teknisiä osuuksia ja saada reitteihin lisää monipuolisuutta. Viimevuotisista puna-mustien puolen päivän reiteistä 4, 6 ja 7 jalostetaan tälle vuodelle mustien puolen päivän reitit. Kokopäivän reiteistä 1 ja 2 rakennetaan yksi monipuolinen reitti Petäjävedelle. Petäjävedelle siirtyminen tehdään mielenkiintoisemmaksi ja reittiin sisällytetään kaikki aiemmat Petäjäveden alueen herkkupalat mahdollisilla uusilla lisäyksillä. Täysin uusi koko päivän reitti suuntautuu Himokselta luoteeseen. Reitin käyttöön on saatu luvitettua uusia mielenkiintoisia maastokohteita ja vaikka kyseessä onkin kokopäivän reitti, tullaan pysymään Himokselta n. 40km säteellä. Tämä tarkoittaa sitä, että pitkät tiesiirtymät voidaan minimoida.

# Koulutukset

Suosittelen osallistumaan MAD:n koulutuksiin. Paikalla on kokeneita JT Coaching kouluttajia, joilla on asiantuntemusta isojen pyörien maastoajotekniikasta. Ajattelen itse, että kun saan teoriatietoa sekä palautetta omasta ajostani, on tämän jälkeen ajaminen helpompaa ja siten myös hauskempaa. Vähättelemättä ollenkaan sitä, että myös ajoturvallisuus kasvaa ajotaidon lisääntymisen myötä.

# Tule mukaan!

Voit tulla myös pelkästään haistelemaan tapahtuman tunnelmaa ja osallistua ilmaisiin osuuksiin. Perjantaina ja lauantaina ohjelmassa on mm. seikkailupyörien koeajoja, TET-tuokio, motoristin hätäensiapu, rengasklinikka. Tapahtumassa on vielä muutama paikka vapaana, joten nopeimmat ehtivät mukaan vielä tämän vuoden tapahtumaan.

Linkki ilmoittautumiseen: [https://www.motoadventuredays.fi/varaus](https://www.motoadventuredays.fi/varaus/){:target="_blank"}
