---
layout: post
title: KTM 790 Adventure 2019
header_slogan_class: white
header_image_style: "background-image: url('/assets/ktm-790-adventure-1.jpg'); @media (min-width: 1062px) {background-position: center bottom;}"
post_image: /assets/ktm-790-adventure-1.jpg
keywords: "mööttoripyöräily, matkaenduro, seikkailu endurolla"
image: ktm-790-adventure-2.jpg
description: Testissä huippu-uutuus KTM:ltä. Markkinoilta on puuttunut kevyemmät matkaendurot, joista löytyy ominaisuuksia pitkien matkojen tekemiseen. KTM 790 Adventure tuo korjausta juuri tähän segmenttiin.
excerpt_separator: <!--more-->
draft: true
---

<div class="post-video">
     <iframe width="560" height="315" 
src="https://www.youtube.com/embed/KVCGPSOFLk0" frameborder="0" 
allowfullscreen></iframe>
</div>
<div>&nbsp;</div>

Matkaenduromarkkinoilla on ollut valikoimassa aukko, joka on jäänyt 
isojen matkaendurojen ja perinteisten enduropyörien väliin. Nyt tähän 
saatiin korjaus. KTM julkaisi kaksi mallia 799cm³ moottorilla 
varustetusta seikkailuendurosta, joiden paino on tankaamattomana alle 200kg. Tämä on erinomainen uutinen, sillä moni lajin 
harrastaja on odottanut jo pitkään tämän tyyppisiä pyöriä.
<!--more-->

KTM 790 Adventuren ns. perusmallia KTM:n edustaja Kimmo Hurri 
kuvaa markkinoiden **offroad -kykyisimmäksi matkapyöräksi**. Vastaavasti
R-malli on **matkakykyisin offroadpyörä.** R-mallissa on täysin säädettävä 
enduroalusta ja vastaavasti perusmallissa on vähän lyhyemmillä 
joustovaroilla ja ilman tarkempia säätömahdollisuuksia oleva alusta. 
KTM:n pyörät ovat olleet tyypillisesti 
korkeita ja lyhytjalkaisille onkin nyt hyviä uutisia, sillä perusmalli 
on istuinkorkeudeltaan KTM:n matalin 21" eturenkaalla varustettu 
matkapyörä.

# Koeajo

Oma pyöräni on vuosikymmenten takaa oleva legenda, joka painaa selvästi 
yli 200kg. Viimevuosina olen testannut paljon erillaisia matkaenduroita 
isossa kokoluokassa. Noustessani 790:n kyytiin pyörä tuntui pieneltä. 
Maasta 175 senttinen sai todella tukevan otteen eikä pyörän pystyssä 
pysymiseen tarvinnut kiinnittää mitään huomiota. Omaan pyörääni nähden 
jalkatapit olivat selvästi taempana ja tämä tuntui aluksi oudolta. Tähän 
kuitenkin tottui nopeasti ja etuna on etukenoasento tapeilta ajettaessa. 
Tällöin ei tarvitse niin paljoa puristaa tangosta 
pysyäkseen kyydissä.

<img src="/assets/ktm-790-adventure-3.jpg" style="float: left; padding: 5px;" />

Pyörä on selvästikin uusimpien Super Adveture mallien pikkuveli. Kaikki on 
vain vähän pienempää, mutta silti uusin KTM:n kehittämä tekniikka on 
mukana. 
Mittaristona toimii 5" TFT-näyttö. Toiminallisuudet löytyy tuuttuun 
tapaan ja asetuksiin pääsee kiinni vasemman peukalon napeilla.

Pyörä menee vakaasti asfaltilla ja taittuu hyvin mutkiin. Alusta on 
jämäkkä ja toimii hyvin asfalttiajossa. Ajelin vaimon kanssa pari 
pidempää pätkää ja mahduimme hyvin kyytiin (175cm/165cm). Pyörän 
"pienuus" ei haitannut ajamista ja pyrän ominaisuudet säilyivät 
lisäpainosta huolimatta hyvinä. Ei 
ollut yllätys, että pyörä jaksaa 
mennä 
hyvin myös kaksi päällä ja huipputehojen käyttö tekisi vain kyytiläisen 
olon epämukavaksi.

790 on omaan makuuni riittävän iso, että meno on vakaatta erillaisissa 
olosuhteissa ja hyvä käyttäytyminen säilyy lastauspainosta huolimatta. 
Sen 
sijaan keveydestä on selvästi hyötyä omassa käytössäni. Esimerkkinä 
soratieajelu, joka päättyy pienellä tiellä umpikujaan. Tällöin pitää 
pystyä kääntymään pienessä tilassa. Aiemmin isoja pyöriä testatessa 
pyysin aina vaimoa tässä tilanteessa poistumaan kyydistä, että saan 
pyörän käännettyä sujuvasti. Nyt tämä ei ollut tarpeen. 
Sopivasti tien muotoja ja moottorinvetoa hyödyntäen kääntö tapahtui 
helposti. Maasta sai tukevan otteen ja jaloilla peruuttaminen 
tuntui aiempiin kokemuksiin nähden kevyeltä.

Aiemmin isojen Adventuremallien ominaisuudet perusmalleissa ovat 
olleet omaan makuun liian katupainotteisia. 790 malleista taas
perusmalli on minulle sopivampi. Tykkään matalammasta istuinkorkeudesta, 
korkeasta visiiristä, renkaan lähellä olevasta etulokasuojasta ja 
paremmin kyyditykseen sopivasta satulasta. Perusedellytykseni, 21" 
eturengas, kuitenkin täyttyy myös perusmallissa. Iskunvaimennus on 
R-mallia huonompi, mutta toisaalta kuitenkin taattua WP:n laatua. 
Maastoajossa oma ajovauhtini ei riitä siihen, että pidemmistä 
joustovaroista saisin hyödyn irti.

# Tarvitaanko kaatumarautoja?

Matkaenduroiden suunnittelijoiden päänvaivana on aina, miten painopiste 
saataisiin mahdollisimman alas. Maastoajoa varten pyörässä pitäisi olla 
riittävän korkea maavara. Tämä itsessään nostaa jo väistämättä 
painopistetta ylös. Toisekseen, maastoajo pyörällä kuin pyörällä on sen 
luonteista, että siihen kuuluu liukastuminen ja 
kaatuilu. Hyvillä varusteilla ja pienillä nopeuksilla tämä ei ole kuskin 
näkökulmasta ongelma. Sen sijaan pyörän selviäminen kaatumisesta 
vaikuttaa nopeasti lompakkoon. 790:n suunnittelijat ovat 
mielestäni nerokkaasti yhdistäneet nämä kaksi edellämainuttua asiaa. 
Käytännössä pyörän etupuolen sivukatteet koostuu tankista, jonka päällä 
pari pientä muovikatetta koristeena ja suojana. Tankin muotoilulla 
pyörän 
painopistettä on saatu alemmaksi. Samalla tankin alaosan levennykset 
muodostavat suojan jaloille ja pyörälle kaatumistilanteessa. Levikkeet 
suojaavat myös jalkoja ajoviimalta matka-ajossa. Pyörä ei siis
välttämättä tarvitse erillisiä kaatumarautoja. Tankki on väistämättä 
pitänyt suunnitella kestämään kaatumista jo pelkästään läpäistääkseen 
viranomaisten hyväksynnän. Toki varustevalmistajat ovat jo tuomassa 
markkinoille perinteisiä kaatumarautoja. Näiden myötä toki pyörän paino 
väistämättä nousee.

# 790 Adventure vs. 790 Adventure R

KTM:n ansioksi täytyy sanoa laaja mallivalikoima. 790 mallistakin 
on saatavissa kaksi erillaista versiota. Voit tehdä valinnan oman 
budjetin ja käyttötarpeiden mukaan.

Perusmallissa pyritään 
edullisempaan hintaan pitämään matkaominaisuuksia mahdollisimman hyvinä 
kuitenkin 
siten, että maasto-ominaisuudet kärsisivät mahdollisimman vähän. 
Esimerkiksi 21" 
tuumainen eturengas ei ole valmistuskustannuksia nostava, mutta selvästi 
parempi maastokäyttöä ajatellen. Matkaominaisuudet eivät myöskään 
huonone isomman eturenkaan myötä. Huonot puolet tulisivat näkyviin vasta 
ajettaessa kilpaa asfalttiradalla.

R-mallissa on sama hyvä matkaenduron runko ja moottori. Pyörää on 
kuitenkin muokattu siten, että siitä on tehty mahdollisiman hyvä 
maastoajoon tässä kokoluokassa. 
Matkaominaisuuksista on tingitty maasto-ominaisuuksien kustannuksella 
mm. satulan osalta. Pyörässä on paras mahdollinen täysin säädettävä 
alusta pitkillä joustovaroilla. Visiiri on matala ja etulokasuoja on 
korkella. Maavara on korkeampi ja mm. luistonestoa voi säätä tarkemmin.

Mikäli haluat tehdä vielä tarkemmin omaan käyttöön sopivan pyörän, voit 
käyttää eri mallien osia ristiin. Esimerkiksi, jos haluat R-malliin 
lisää matkamukaavuuksia, niin voit hakkia perusmallissa vakiona olevan 
visiirin ja kaksiosaisen satulan. Tai toisinpäin.

# Lisävarusteet

KTM on viime vuosina ottanut isoja kehitysaskeleita teknologioissa 
liittyen matkaenduroihin. Esimerkkinä ABS-jarrut, jotka osaavat 
huomioida pyörän kallistuskulman mutkassa ja siten estää ylijarrutuksen 
myötä kaatumisen. Hienoa, että 790:iin saatiin nämä kehitystyön tulokset 
mukaan. Ed. ABS-jarrut ovat mukana vakiona, mutta ohessa poimittuna 
mielestäni tärkeimmät lisävarusteet:


* Quick Shifter, vaihteen vaihtaminen ilman kytkintä
* Kahvan lämmittimet
* Vakionopeuden säädin
* Ketjun automaattinen voitelu
* Integroitu navigaattori


<img src="/assets/ktm-790-adventure-2.jpg" style="float: right; padding: 5px;" />



# Yhteenveto

790 on kokonaisuutena erinomainen lisä matkaendurovalikoimaan. Se on 
tällä hetkellä kaikkein lähimpänä oikeaa ratkaisua omia käyttötarpeitani 
ajatellessa. Ainoastaan visiirin haluasin korkeammaksi ja ajoasentoa 
tapeilta parantaa joko tangon tai jalkatappien säädöllä.

Matala istuinkorkeus tuo monelle naismotoristille uuden pyörän 
valikoimaan. Esijännityksen, jousituksen ja satulan muokkauksella 
pyörästä saa todennäköisesti vielä jonkin verran matalamman version.

# Tekniset tiedot

{:.table-content}
|                         | KTM 790 Adventure       | KTM 790 Adventure R   |
|------------------------ |:-----------------------:|----------------------:|
| Maksimiteho             |  70kw                   | 70kw                  |
| Rengas edessä           |  90/90-R21              | 90/90-R21             |
| Rengas takana           |  150/70-R18             | 150/70-R18            |
| Joustoliike edessä      |  200mm                  | 240mm                 |
| Joustoliike takana      |  200mm                  | 240mm                 |
| Iskunvaimennus edessä   |  WP upside-down Ø 43 mm | WP-USD Ø 48 mm        |
| Iskunvaimennus takana   |  WP monoshock           | WP-PDS Monoshock      |
| Maavara                 |  233mm                  | 263mm                 |
| Istuinkorkeus           |  830/850mm              | 880mm                 |
| Toimintasäde            |  450km                  | 450km                 |
| Paino tankki tyhjänä    |  189kg                  | 189kg                 |
| Huoltoväli              |  15 000km               | 15 000km              |
| Hinta                   |  16987€                 | 18449€                |

