---
layout: post
title: KTM 1090 Adventure 2017
header_slogan_class: white
header_image_style: "background-image: url('/assets/ktm-1090-adventure1.jpg'); @media (min-width: 1062px) {background-position: center bottom;}"
post_image: /assets/ktm-1090-adventure1.jpg
keywords: "mööttoripyöräily, matkaenduro, seikkailu endurolla"
image: 1090-1.jpg
description: Viime vuosina seikkailupyörien kehitys on ottanut aimo harppauksia eteenpäin. Hienoa, että useampi valmistaja on panostanut seikkailupyörä -luokkaan! Viime vuonna julkaistiin uusi versio legendaarisesta Africa Twinistä ja tänä vuonna KTM julkaisi viisi uutta pyörämallia.
excerpt_separator: <!--more-->
---

<div class="post-video">
     <iframe width="560" height="315" 
src="https://www.youtube.com/embed/gzjG66hZcko" frameborder="0" 
allowfullscreen></iframe>
</div>
<div>&nbsp;</div>

Viime vuosina seikkailupyörien kehitys on ottanut aimo harppauksia 
eteenpäin. Hienoa, että useampi valmistaja on panostanut seikkailupyörä 
-luokkaan! Viime vuonna julkaistiin uusi versio legendaarisesta 
[Africa Twinistä](/2016/07/14/africa-twinin-paluu) ja tänä vuonna KTM 
julkaisi viisi uutta pyörämallia. Lisäksi Honda julkaisi tänä vuonna 
mielenkiintoisen 250 kuutioisen kevyen seikkalupyörän.<!--more-->

<img src="/assets/1090-1.jpg" style="float: right; padding: 5px;" />
 
KTM:n Adventure pyörät jakaantuvat kahteen mallisarjaan moottorin koon 
mukaan. Tuhat kuutioisia malleja on kaksi, perusmalli ja R-malli. 
R-mallissa on painotettu maasto-ominaisuuksia niin varustelussa, kuin 
pyörän muissakin ominaisuuksissa.
 
Sain testattavaksi perusmallin: KTM 1090 Adventure. Saatavilla olevista 
kahdesta mallista tämän pitäisi soveltua R-mallia paremmin 
katukäyttöön. Renkaissa on alumiinivanteet ja eturengas on kaksi tuumaa 
ja takarengas tuuman R-mallia pienempi.
 
Hypätessä 24 vuotta vanhan pyöräni selästä pakasta vedetyn vuosimallia 
2017 olevan pyörän selkään eroja on paljon. Aluksi kaikki 
hallintalaitteet tuntuivat häiritsevän herkiltä. Pienen totuttelun 
jälkeen etujarrun ja kaasun käyttöön löytyi kuitenkin oikea herkkyys ja 
välitön kaasun vaste teki ajamisesta pidemmän päälle miellyttävää.
 
Ajoin pyörällä monipuolisesti erilaisia asfalttiteitä, niin isoja, kuin 
pieniäkin mutkateitä. Pyörä taittui helposti mutkiin ja tuntuma oli 
jämäkkä vaikka tiessä jotain epätasaisuuksia olisi ollutkin. 
 
Mutkateitä ajaessani pohdiskelin, että mitä ominaisuuksia kaipaisin 
lisää, jos lähtisin tekemään reissun Eurooppaan päällystettyjä teitä 
ajellen. Tehoja pyörästä löytyy 125 hevosvoimaa. Suhteellisen korkea 
säädettävä visiiri, joka suojaa mukavasti viimalta ja säätöjen ansiosta 
virtauksen voi ohjata mieleisekseen. Alla katurenkaat, jotka kestäisivät 
hyvin vaikka käynnin Pariisissa. Enpä tarvitsisi oikeastaan kuin 
laukkusarjan kyytiin ja paketti olisi lähtemistä vaille valmis.

<img src="/assets/1090-2.jpg" style="float: left; padding: 5px 10px 5px 0px;" />
 
Erityinen mielenkiintoni kohdistui luonnollisesti soratie ja 
maasto-ominaisuuksiin. Ulkomaan reissuja pääsee harvoin tekemään kun 
taas lähiseudun sorateitä tulee ajettua viikoittain. Olen tottunut 
omassa pyörässäni karkeaan rengastukseen joten tunnustelin aluksi 
varovasti katurenkaiden pitoa soratiellä. Renkaiden pito oli yllättävän 
hyvä.
 
Ajoasento ja tangon sijainti on optimaalinen matka-ajoon. Suorilla 
jaloilla tapeilta ajettaessa asento ja ote on kohtuullinen, mutta 
kiihdytyksessä joutuu jonkin verran puristamaan pysyäkseen kyydissä. 
Toisaalta aktiivisessa ajossa edurotyylisellä ajoasennolla, jalat hivenen 
koukussa, tanko on juuri sopivalla korkeudella.

Valittavissa on kolme erilaista ajomoodia: sport, street ja rain. 
Ajomoodi vaikuttaa mm. kaasun herkkyyteen ja esimerkiksi 
rain moodissa tehoja on vähennetty, ettei sateisella ja liukkaalla 
kelillä pyörä lähde alta varomattoman kaasun käytön seurauksena. 
Ajomoodien lisäksi luistoneston ja ABS-jarrut voi kytkeä myös kokonaan 
pois päältä. Kytkemällä luistoneston pois päältä, hauskuuskerroin 
kasvaa mukavasti soratiellä.

<div class="post-advert">
<h3>KTM 1090 Adventure</h3>
<div>Kysy lisätietoja ja varaa koeajoaika Jyväskylästä!</div>

<a href="https://bikeforum.fi/ajoneuvo/ktm-1090-adventure/" 
onclick="trackOutboundLink('https://bikeforum.fi/ajoneuvo/ktm-1090-adventure/'); return false;">
  <button>Lisätietoja</button>
</a>

<img src="/assets/logo.png" />
</div>
 
Testattu malli on KTM:n Adventure pyöristä edullisin, listahinta on 
17687€. Tämän pyörän ostaessa rahalle saa hyvin vastinetta. Pyörästä 
löytyy kaikki pakolliset ominaisuudet ja varusteet hauskanpitoon. 
Moottorin tehoja ei ole rajoitettu, kunten KTM:llä oli joskus tapana 
tehdä edullisimmissa malleissa. Lisävarusteitakin löytyy monenlaisia, 
joskin osa on saatavissa vain Super Adventure malleihin.

KTM käyttää WP:n alustaa, joka onkin ehdottomasti yksi heidän 
vahvuuksista. Harrastajien toimesta WP:n alustaa on asennettu moniin 
muihinkin pyöriin. Vakiosäädöillä hitaassa ajossa vaimennus tuntui 
aluksi hieman pintakovalta. Vauhdin noustessa tämä tunne katosi ja 
jousitus nieli niin pienet rosot kuin isommatkin töyssyt.

En kokenut testiajolla tarvetta jousituksen säädöille, mutta 
ohjekirjan mukaan tässä mallissa takaiskunvaimentimen esijännitys sekä 
paluuvaimennus on säädettävissä.


#### **Tekniset tiedot**

{:.table-content}
|                         | KTM 1090 Adventure  | KTM 1090 Adventure R |
|------------------------ |:-------------------:|---------------------:|
| Kuutiotilavuus          |  1050cm3            | 1050cm3              |
| Maksimiteho             |  92kw               | 92kw                 |
| Rengas edessä           |  110/80-R19         | 90/90-R21            |
| Rengas takana           |  150/70-R17         | 150/70-R18           |
| Joustoliike edessä      |  185mm              | 220mm                |
| Joustoliike takana      |  190mm              | 220mm                |
| Maavara                 |  220mm              | 250mm                |
| Kuivapaino              |  205kg              | 207kg                |

