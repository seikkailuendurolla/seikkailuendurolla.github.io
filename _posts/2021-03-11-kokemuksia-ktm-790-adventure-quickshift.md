---
layout: post
title: "Kokemuksia: KTM 790 Adventure, Quickshift+"
header_slogan_class: white
header_image_style: "background-image: url('/assets/ktm-790-adventure-5.jpg');"
post_image: /assets/ktm-790-adventure-5.jpg
image: /assets/ktm-790-adventure-4.jpg
keywords: "moottoripyöräily, matkaenduro, seikkailu endurolla, ktm, adventure, 790"
description: 
excerpt_separator: <!--more-->
---

Quickshift+ eli vaihteenvaihtoavustin on KTM moottoripyöriin saatava 
lisävaruste, jonka avulla moottoripyörän vaihteen voi vaihtaa ilman 
kytkintä.

Vaihdelaatikko on normaali manuaalikäyttöinen vaihteisto. Avustimen 
toimintaperiaate on hyvin yksinkertainen. Vaihdepolkimessa on sensori, 
joka tunnistaa vaihteen vaihtamisen.<!--more--> Vaihdettaessa vaihdetta 
ohjausjärjestelmä katkaisee hetkellisesti moottorin sytytyksen, jolloin 
veto on hetken aikaa pois päältä ja vaihde vaihtuu pehmeästi vaikka 
kaasua ei olekkaan löysätty. Plus (+) tarkoittaa sitä, että ominaisuus 
toimii sekä isommalle, että pienemmälle vaihdettaessa.

Vaikka toimintaperiaate on yksinkertainen, niin hyvin toimiva avustin 
vaatii älykästä elektroniikkaa. Ajoitukset pitää olla juuri kyseiselle 
moottorille ja vaihdelaatikolle optimoituna, huomioiden jokainen 
vaihdeväli ja moottorin kierrosalue. Tämän tyyppisten tarvikevarusteiden 
säätäminen toimivaksi voikin olla työlästä. On myös tärkeää, että 
vaihdelaatikkon suunnittelussa on alunperinkin huomioitu tämän tyyppinen 
käyttö ja siten esim. takuuasioiden kanssa ei tulee ongelmia kun 
avustimen käyttö on valmistajan hyväksymää.

<img src="/assets/ktm-790-adventure-6.jpg" style="float: right; padding: 
5px;" />

Avustettuun vaihteenvaihtoon on kuvan mukaiset rajoitukset 
kulloisellekin vaihteelle ja vaihtosuunnalle. Käytännössä rajat ovat 
kuitenkin sellaiset, että normaalissa ajotilanteeessa voi avustinta aina 
käyttää.

Tämä on minulle yksi tärkeimmistä lisävarusteista pyörässäni. Avustin 
tekee vaihteenvaihdosta helpompaa, joka on mukavaa erityisesti 
maastoajossa tapeilta ajettaessa. Tällöin kytkimen käyttö on 
haasteellisempaa. Samoin kyytiläisen kanssa ei tarvitse 
vaihteenvaihtoa pehmennellä, kun avustimen avulla vaihto on 
automaattisesti sulavaa.

Miellän avustimen “automaattivaihteistoksi”, josta kuitenkin puuttuu 
perinteiseen momentinmuuntimeen perustuvaan automaattivaihteiston 
tehohävikki. Sinulla on myös edelleen normaalisti toimiva kytkin 
käytettävissä keulan keventämiseen esim. ojan tai puun ylityksessä. 
Ajattelen niin, että tässä ratkaisussa on sekä automaatin, että 
manuaalin parhaat puolet yhdessä paketissa. Vaihdetta se toki ei 
automaattisesti vaihda, mutta en kyllä sitä kaipaakkaan. 
Moottoripyöräähän ajetaan, enkä halua tilannekohtaista ratkaisua antaa 
tietokoneen hoidettavaksi, mutta vaihtamisen haluan olevan 
mahdollisimman helppoa, vaivatonta ja nopeaa.

Etukäteen pohdin, että tuleekohan vahinko vaihtoja, kun jalka osuu 
vahingossa vaihdepolkimeen. Näin ei ole kuitenkaan käynyt. Alkuun 
minulla tuli usein tilanne, ettei vaihde vaihtunut isommalle 
kiihdyttäessä. Ongelmaa ei kuitenkaan ilmennyt koskaan asfalttitiellä, 
joten rupesin kiinnittämään tarkemmin huomiota näihin tilanteisiin. 
Huomasin, että ongelma johtui väärin ajoitetusta vaihteenvaihdosta, 
suorastaan aloittelijamaisesta virheestä. Kiihdytin soratiellä 
liukkaalla renkaalla ja kierrosten ollessa korkealla yritin vaihtaa 
vaihdetta. Todellinen vauhti ei kuitenkaan ollut ehtinyt kiihtyä 
riittävästi ja seuraava vaihde olisi ollut liian iso ko. nopeuteen. Näin 
ollen avustin ei aktivoitunut. Ongelma poistui, kun muutin ajotyyliäni 
ja pykälsin isommalle vasta kun vauhti oli kiihtynyt riittävästi. 
Vanhassa pyörässäni oli niin paljon vähemmän tehoja, että sillä opittu 
korvakuulolla ajo ei toimikkaan tehokkaamman pyörän kanssa. 
Tyhjäkäynnillä pienemmälle vaihdettaessa pyörä on yhden kerran sammunut, 
muuten pykältäminen alaspäin on toiminut moitteetta.

Vaihdeavustimen käyttöön tottumisen jälkeen minulla on iso kynnys 
siirtyä pyörään, jossa ko. varustetta ei ole saatavilla. Kävin kesällä 
yhden kerran ajamassa myös katuradalla ja siellä oli kyllä mukava 
pykällellä vaihteita, kun tarkoituksena oli kiihdyttää mahdollisimman 
nopeasti. Vaihteen vaihtoon ei tuhrautunut ylimääräistä aikaa ja avustin 
toimi hyvin isoilla kierroksilla.

<div><b>Lue myös muut blogisarjan kirjoitukset:</b></div>

<div><a href="/2020/06/07/kokemuksia-ktm-790-adventure-kaarre-abs">
Kokemuksia: KTM 790 Adventure, kaarre-ABS</a></div>

<div>&nbsp;</div>

<i>
Hankin KTM 790 Adventuren keväällä 2020. Blogisarjassa kerron 
kokemuksistani kyseisestä pyörästä. Ensimmäisen kesän aikana 
kilometrejä kertyi yhteensä n. 10 000 km. Aiemmat pyöräni ovat olleet 
Honda XRV 750, Suzuki DR 350, Suzuki DR 800 ja Kawasaki KDX 125
</i>

