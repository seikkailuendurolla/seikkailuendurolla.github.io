---
layout: post
title: Matkaenduroilla Norjassa, torstai
header_slogan_class: white
header_image_style: "background-image: url('/assets/norja19.jpg');"
post_image: /assets/norja2.jpg
image: /assets/norja19.jpg
keywords: "moottoripyöräily, matkaenduro, seikkailu endurolla, norja"
description: Torstai alkoi reissun ainoalla lauttamatkalla. Päivä sisälsi vaikeakulkuisen etapin, jota ympäröi huikeat vuoristomaisemat. Eipä täysin kommelluksitta pätkästä selvittykään.
excerpt_separator: <!--more-->
---

<div class="post-video">
     <iframe width="560" height="315" 
src="https://www.youtube.com/embed/4Z32s8QLfFU" frameborder="0" 
allowfullscreen></iframe>
</div>
<div>&nbsp;</div>

Torstaiaamu valkeni aurinkoisena. Aamuun sisältyi pieni aikataulupaine, 
koska päästäkseen
[Kjøpsvikistä](https://goo.gl/maps/oik11PKsH6xjwou6A){:target="_blank"}
eteenpäin täytyi käyttää lauttaa. Mikäli 
emme ehtisi klo. 10 lautalle. Seuraava lähtisi vasta klo. 12. Käväisin 
suihkussa ja aloin herättelemään matkatovereitani. Pikaisten aamutoimien 
ja aamupalan jälkeen lähdimme kohti satamaa. Olimme paikalla hyvissä 
ajoin, joten todettuamme lautan lähtöpaikan tankkasimme odotellessamme 
pyörät valmiiksi. Lisäksi osa kävi ruokakaupassa täydentämässä 
eväsvarastoa.

<!--more-->

Lauttamaksu kerättiin virkailijan toimesta lautalle mentäessä. Matka 
[Dragiin](https://goo.gl/maps/uBQrzK3JVLv4NNzk8){:target="_blank"}
kesti noin 45 minuuttia. Aurinko paistoi ja meri oli vuonossa 
lähes peilityyni.
[Dragista](https://goo.gl/maps/uBQrzK3JVLv4NNzk8){:target="_blank"}
suuntasimme reissun ainoalle varsinaiselle 
turistikohteelle
[Saltstraumeniin.](https://goo.gl/maps/cm5PMQwC82UqZ7FZ8){:target="_blank"}
Kyseisessä vuonon salmessa on todella 
voimakas vuorovesivirtaus. Turisteja kyydittiin kumiveneellä 
virtauksessa, jolloin voimakkuuden tunsi luissa ja ytimissä. Paikalla 
oli mielenkiintoista käydä yleissivistyksen kannalta.

Olin suunnitelut reitille pieniä pistoja vuoristomaisemiin kartalla 
mielenkiintoiselta näyttäviin kohtiin. Seuraavaksi oli vuorossa yksi 
tällainen pisto vuorelle. Tie vaihtui soratieksi ja tien yli meni 
eläinaita. Aidassa oli kehoitus pitää aita suljettuna. Hetken päästä 
tiellä tulikin vastaan lampaita. Emme kuitenkaan päässeet ajamaan kovin 
montaa sataa metriä, kun tiellä oli uusi aita ja selvä ajokieltomerkki. 
Vaikka emme norjaa osanneet, kieltomerkin viesti oli hyvin selkeä. Vähän 
harmitti, mutta käännyimme takaisin ja palasimme reitille.

<img src="/assets/norja16.jpg" style="float: right; padding: 5px;" />

Päivä oli jo pitkällä. Päätimme, että etsimme reitin varrelta sopivan 
levähdyspaikan ja keittelemme trangialla keitot ja kahvit. Olimme 
varautuneet tarvittaessa kokkaamaan ruokia reissunpäällä, mutta tähän 
asti ajoitus oli sopinut niin, että ruokapaikkoja oli sopivasti ollut 
ruoka-aikaan saatavilla.

Torstai oli reissun lämpimin päivä. Aurinko paahtoi lämpimästi ja vesi 
veti puoleensa. Ei muuta kuin uikkarit jalkaan ja mereen uimaan. Vesi 
oli kylmää, kuin avannossa. Teki mieli jo kääntyä takaisin, mutta 
pitihän se lyhyt pulahdus tehdä, kun tänne asti oli lähdetty.

Reittisuunnittelussa pyrin saamaan reitille mukaan pienempiä teitä ja 
haastavia reittejä. Pohjois-Norja on etelää harvempaan asuttua ja teihin 
on panostettu paljon rahaa. Pieniä tai huonokuntoisia teitä oli vaikea 
löytää.
[Seuraavan pätkän](https://goo.gl/maps/PeqxD1xqSZPUHd8MA){:target="_blank"}
onnistuin löytämään karttaa selatessa. 
Huomasin, ettei Google Maps reititä sitä kautta vaikka karttaan on 
kuitenkin piirretty tie. Google Street View -palvelusta pystyin 
tarkistamaan, miltä tie näyttää kummastakin päästä katsottuna. 
Ajattelin, että käydään katsomassa ja jos tiellä ei pääse ajamaan, niin 
kierretään toista reittiä.

Ensimmäisenä esteenä oli maavyöry. Oliskohan lumi, jää ja sulamisvedet 
aiheuttaneet kyseisen vyöryn? Aikaa siitä oli jo kulunut, koska 
maanvyöryyn oli muodostunut polku, jota pitkin pystyi kävelemään tai 
ajamaan kaksipyöräisellä. Esko kävi kevyimmällä pyörällä vähän 
tiedustelemassa, olisiko tie ajettavissa läpi. Lyhyen harkinnan jälkeen 
päätimme kokeilla, pääsisimmekö ajamaan läpi.

<img src="/assets/norja17.jpg" width="305" style="float: left; 
padding-right: 10px;" />

Muut ylittivät helposti maavyöryn ja lähdin viimeisenä ajamaan polkua 
pitkin. Ajattelin ajella varman päälle, hissutella jaloilla maasta tukea 
hakien. ⅔ matkasta sujui ongelmitta, kunnes tapahtui jotain 
odottamatonta. Yht’äkkiä pyörä tökkäsi johonkin ja kallistui 
voimakkaasti oikealle. Yritin oikealla jalalla ottaa maasta tukea, mutta 
jalan alla ollut kivi pyörähti alta ja en saanut pidettyä pyörää 
pystyssä. Pyörä kaatui oikealle kyljelle ja minä hain tasapainoa 
louhikon keskellä.

Aluksi en ymmärtänyt mitä tilanteessa oikein tapahtui. Sitten huomasin, 
että vaihdekeppi oli vääntynyt. Polun vieressä oli kivi, joka oli juuri 
ja juuri yltänyt vaihdekeppiin ja törmäyksen voimasta pyörä kallistui 
vasemmalle. Kirjoituksen alussa olevasta videosta voit katsoa 
hidastuksen kaatumisesta.

Tämän tyyppisiä hitaan ajon kaatumisia sattuu väkisinkin isoilla 
pyörillä haasteellisissa maastoissa. Tämän takia onkin tärkeää pitää 
hyvät suojavarusteet. Pitkävartiset enduroajoon soveltuvat kengät, 
polvisuojat, kyynär- ja hartiasuojat, selkäsuoja, niskatuki ja tietysti 
kypärä. Tällöin varusteet suojaavat kolhuilta ja ei tule matkan 
keskeytyksiä.

Kaatumaraudat suojasivat pyörää hyvin kaatumiselta. Oikeaan katteeseen 
tuli naarmuja, peili pyörähti auki kiinnityksestä, etuvilkun varteen 
murtui halkeama, oikeaan sivulaukkuun tuli pieni halkeama.

Ensimmäinen este ylitetty. Tässä vaiheessa alkoi jo hiki nousta pintaan, 
koska keli oli lämmin ja kaikki varusteet päällä. Seuraavaksi piti 
kiertää kivieste ja ohittaa lammasaita. Tielle oli tippunut ylhäältä 
vuorelta tuhansien kilojen painoisia kivilohkareita. Tien ja meren 
välinen aita oli osittain vaurioitunut ja puuttui muutamasta kohtaa 
kokonaan. Lopuksi tulimme kiviesteelle, josta päätimme taluttaa pyörät 
ohi, ettei pyörä lipsahda mereen. Tämä kohta olikin tuttu Google Street 
View palvelusta, koska kamera-auto oli käynyt kääntymässä tässä kohtaa. 
Näin ollen oletinkin, että homma on nyt selvä ja päästään ajamaan läpi.

Jatkoimme matkaa ja emme ehtineet montaa sataa metriä ajaa, kun 
edessämme oli jälleen uusi este. Tällä kertaa kyseessä oli 
sotilastermein murros. No onneksi kyseessä taisi olla vain 
polttopuusavotta, jossa rangat oli kaadettu tylysti tielle. Näin ollen 
puut olivat niin pieniä, että niistä pääsi helposti ajamaan yli. Tämän 
jälkeen piti kiertää vielä yksi ketju, sitten olimme selvillä vesillä.

Tällaiset kohteet jää näkemättä, kun matkustaa autolla ja pyrkii 
liikkumaan helpointa reittiä. Tämä oli ehdottomasti yksi reissun 
kohokohdista vaikka hiki virtasikin.

<img src="/assets/norja18.jpg" style="float: right; padding: 5px;" />

Matka jatkui kohti Ruotsin rajaa ja pysähdyimme vielä
[huoltoasemalle](https://goo.gl/maps/64Co3XrCSCiCENL39){:target="_blank"}
kahvitauolle ja tankkaamaan pyörät. Seuraavaa majoitusta ei ollut vielä 
varattu, mutta ennakkotiedustelun pohjalta oletimme
[Arjeplogista](https://goo.gl/maps/dESTPxxeHbfwEAuE9){:target="_blank"}
sopivan 
leirintäalueen löytyvän. Huoltoaseman jälkeen lähti 77-tie kohti 
Ruotsia. Tie menee heti tunneliin, mutta me käytimme luonnollisesti 
pienempää vuoren yli menevää tietä, kun sellainen vaihtoehto oli 
käytettävissä. Tien nousikin nopeasti yli puoleen kilometriin. 
Piipahdimme vielä matkansuuntaisesti menevällä pienemmällä soratiellä, 
mutta pääasiassa jatkoimme pitkin 77-tietä, joka Ruotsin puolella 
vaihtui 95-tieksi.
Ilta oli jo pitkällä, kun saavuimme
[Arjeplogiin.](https://goo.gl/maps/dESTPxxeHbfwEAuE9){:target="_blank"}
Keskustan lähettyviltä 
löytyi paikka, josta pystyi vuokraamaan pieniä mökkejä. Majoittumisen 
jälkeen kävimme vielä syömässä paikallisessa Pizzeriassa.

Seuraavassa kartassa on päivän aikana kuljettu reitti. Matkaa kertyi
yhteensä 449km.

<div class="post-video">
  <iframe 
    src="https://www.google.com/maps/d/embed?mid=1azOZQdgRT5kfsVKRuk5Oj_zX13b9v4cC"
    width="640" height="480"></iframe>
</div>

<div>&nbsp;</div>

<div>Lue myös muut blogisarjan kirjoitukset:</div>
<a href="/2020/03/05/matkaenduroilla-norjassa-keskiviikko" 
style="float: left;">Edellinen kirjoitus</a>
<!--
<a href="" style="float: right;">Seuraava kirjoitus</a>
-->
<p>&nbsp;</p>

<div style="clear:both" />
<i>
Tämä on viides kirjoitus blogisarjasta, joka kertoo 
moottoripyörämatkasta Norjaan elokuun alussa 2016. Lähetä sähköpostiosoitteesi minulle, 
mikäli haluat ilmoituksen seuraavista julkaisuista. Osoitteeni on <a 
href="mailto:{{ site.email }}">{{ site.email }}</a>.
</i>
