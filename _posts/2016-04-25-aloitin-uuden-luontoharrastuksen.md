---
layout: post
title: Aloitin uuden luontoharrastuksen, moottoripyörilyn
header_slogan_class: white
header_image_style: "background-image: url('/assets/matkaenduro-laavu.jpg')"
post_image: /assets/matkaenduro-laavu.jpg
---

Kevät on tullut ja lumi rupeaa olemaan sulanut, tosin varjoisista notkelmista sitä voi vielä löytyä. Olen juuri hankkinut ensimäisen täysitehoisen moottoripyöräni ja soratiet kutsuvat. Suuntaan Jyväskylästä Keuruulle ajatuksella, että pyrin välttämään asfalttiteitä ja kiertelen mahdollisimman pieniä sortateitä pitkin. Navigaattoria ei pyörässäni vielä olle, joten painan mieleeni reitin älypuhelimeni kartalta. Risteyksiä on reitillä paljon, joten puhelimen karttaan pitää palata välillä useinkin. Tiestö muuttuu nopeasti sellaiseksi, jossa en ole koskaan aiemmin ajanut, vaikka Jyväskylässä olenkin jo yli 10 vuotta asunut.

Sää on aurinkoinen ja vielä on muutama tunti aikaa, ennen kuin aurinko painuu puiden taakse piiloon. Kelirikkoaika rupeaa olemaan takana päin ja soratiet ovat hyvässä kunnosa. Osa teistä on juuri lanattu ja pinta on pehmeä. Kokemusta ei ole vielä kertynyt kovin montaa kilometriä, joten ajelen varovasti. Kiire ei ole mihinkään, koska olenhan jo oikeastaan perillä, luonnon keskellä, kevään tuoksuessa ilmassa. Keuruu on oikeastaan vain kiintopiste, ei varsinainen tavoite, joka pitäisi ehdottomasti saavuttaa.

Teeriparvi pyrähtää lentoon tienvireisestä männiköstä. Parivi lentää aluksi tiensuuntaisesti, kunnes kaartaa oikealle. Löysään kaasua ja nopeuteni ei ole juuri lintuja nopeampi. Kenties soidinalue lähettyvillä ja teeret matkalla iltasoitimelle tai lähipuustoon yöpymään.

Sää, tuoksut, eläinten havainnointi, kaikki nämä ovat aistittavissa voimakkaammin mootoripyörällä ajaessa. Eihän päällä ole suojaavaa metallikuorta, joka hidastaisi ärsykkeiden saapumisen aisteille. Huikea tunne, jota on vaikea pukea sanoisi. Se on monivivahteinen, josta pääsee kunnolla perille vain itse kokemalla.

Tie kaartuu oikealle ja vastaan tulee jyrkkä mäki. Näkyyvys on kuitenkin hyvä, koska tien vieressä ei ole puustoa. Rinteen puolivälissä istuu tuttu eläin, metsäjänis. Keväällä eläimet ovat runsaasti liikkeellä ja ne ovat tavallista kesympiä.

Lähestyn risteystä, josta lähtee tie vasemmalle. Pysähdyn ja varmistan kartalta, että käännyn oikeaan suuntaan. Tie on jatkuvasti pienentynyt ja nyt ollaan metsäautotiellä, jolla ei luultavasti autot ole vielä tänä keväänä ajaneet. Kiihdytän rauhallisesti ja pykällän suurempaa vaihdetta. Nousen seisomaan tapeille huomatakseni paremin tiessä olevat routavauriot. Ajan rauhallisesti pintakaasulla. Oikealle kaartuvan mutkan jälkeen hiljennän, pysähdyn. Tiellä on este. Ilmeisesti lumi on kaatanut lehtipuun, joka ylettyy kokonaan tien yli. Puun ympärillä on vielä sulamatonta lunta. Harmittaa, ei se, että joudun etsimään kiertotien vaan se, että nyt joudun kiertämään ison tien kautta. Mielummin ajaisin tällaista pientä tietä.

Samassa tajuan, että onhan minulla olemassa muitakin vaihtoehtoja. Käytössänihän on enduro, joskin raskas sellainen. Yli 200kg painava matkaenduro, mutta kuulemani mukaan tällaisella on ajettu aikoinaan legendaarinen Paris-Dakar-rallikin ja vieläpä menestyksekkäästi. Enköhän minä nyt yhden puun saa ohitettua vaikka aloittelija olenkin. Suoraan puun yli ajaminen ei ole mitenkään mahdollista. Rikkoisin itseni ja pyöräni. Sen sijaan vasemmalta voin ohittaa ojan kautta. Ajan varovasti kytkintä luistattaen ja jalat maassa tepastellen. Onneksi oja on kuiva ja kova, joten puun ohitus onnistuu helposti. Olen innoissani, tällä pyörällä ei joka esteen takia tarvitsekkaan kääntyä takaisin!

Saavun t-risteykseen. Pysähdyn hetkeksi ja seuraan yli lentävää metsoa. Välillä kaarevat siivet ovat liitoasennossa, kunnes ne taas lyövät tehokkaita siiveniskuja ja vievät lintua eteenpäin. Musta ja iso ukkometso. Edessä on hakkuuaukea, jonka keskelle on jätetty suuria mäntyjä. Ilmeisesti siemenpuiksi. Metso istahtaa männynoksalle ja  katselee rauhallisesti ympärilleen. Yksi komeimmista Suomen luonnon eläimistä. Seuraan vielä hetken ja jatkan sitten matkaani.

Reissun jälkeen olen tyytyväinen. Kolme upeaa eläinhavaintoa. Valitsemaani mootoripyöräilylajiin yhdistyy luonnon seuraamiseen tavala, jota en etukäteen hoksannut ajatella.

Ps.

Kirjoitus perustuu tositapahtumiin ja ajoittuu noin kuuden vuoden taakse, jolloin olin juuri hankkinut ensimmäisen moottoripyöräni. Kokemus oli silloin minulle niin merkitsevä, että halusin aloittaa blogini kirjoittamisen tällä tarinalla. Kirjoituksillani haluan jakaa kokemustani moottoripyöräilyn aloittamista harkitseville tai äskettäin harrastuksen aloittaneille. Teksteistäni on varmaankin hyötyä möys kokeneemmille kuskeille, mikäli seikkailuenduro on vielä tuntematon tyylilaji.

Voit tilata sähköpostiisi ilmoituksen uusista kirjoituksista syöttämällä sähköpostiosoitteesi sivun alalaidassa olevaan kenttään. "Tilaa"-napin painamisen jälkeen sähköpostiisi lähetetään vielä vahvistusviesti. Vahvista osoitteesi painamalla sähköpostiisi saamaasi linkkiä "Vahvista liittymisesi sähköpostilistallemme napauttamalla tästä".
