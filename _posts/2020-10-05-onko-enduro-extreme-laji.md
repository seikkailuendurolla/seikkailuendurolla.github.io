---
layout: post
title: Onko Enduro extreme laji?
header_slogan_class: white
header_image_style: "background-image: url('/assets/enduro3.jpg'); @media (min-width: 1062px) {background-position: center bottom;}"
post_image: /assets/enduro3.jpg
keywords: "mööttoripyöräily, enduro, KTM, EXC-F, TPI, kisaenduro"
image: enduro1.jpg
description: Onko Enduro extreme laji? Kirjoituksessa kerron kokemuksestani, kun pääsin parin tunnin ajan testaamaan KTM:n vuoden 2021 malliston enduroita.
excerpt_separator: <!--more-->
draft: false
---

“Kilpailun tarkoituksena on testata ajajien ja pyörien kykyä selviytyä 
määritellystä reitistä annetun aikataulun puitteissa sekä nopeutta 
erillisillä maastokokeilla.”

Näin määritetään laji Enduron kilpailusäännöissä. Sen onkin kuvattu 
olevan moottoripyörillä ajettava luotettavuuskilpailu.

Lajin huipulla ajavien kisoja seuratessa on helppo sanoa sen olevan 
exereme laji, sen verran hurjan näköistä vauhti on. <!--more-->Toisaalta saman voi 
todeta monesta muustakin lajista kilpailtaessa huipulla, esimerkiksi 
vaikka esteratsastuksesta.

Voidaanko lajia harrastaa ilman extreme määritelmää?

<img src="/assets/enduro1.jpg" style="float: left; padding-right: 15px;" />


Pääsin testaamaan KTM 2021 enudromalliston KTM:n mediapäivillä. 
Ajokokemukseni kisaenduroista oli hyvin vähäistä ja se monikertaistuikin 
parituntisen aikana, kun testasin eri malleja.

Koeajoa varten oli rakennettu rata, joka oli monipuolinen, mutta 
aloittelijankin helposti lähestyttävä. Ennakkoasenteeni vaarallisesta ja 
aloittelijalle huonosti sopivasta lajista vaihtui turvalliseen ja 
hauskaan urheilulajiin. Jos ei juoksulenkillä oikein kiinnosta käydä, 
niin tässä toisenlainen vaihtoehto urheiluun. Pyörät olivat 
ajettavuudeltaan helppoja vaikka ne ovat suoraan valmiita myös 
kilpailukäyttöön.

Testasin pyörät pienemmästä isompaan. Ensimmäisenä pääsin ajamaan KTM 
150 EXC TPI pyörällä, joka on malliston pienin, 2-tahtinen ja 150 
kuutioinen enduro. Muistan, kun ensimmäisen kerran testasin 2-tahtista 
crossipyörää josku 90-luvulla. Ajaminen alkoi sillä, että yritettiin 
saada pyörä käyntiin. Kun ei ollut mitään tietoa, miten pyörä pitää 
käynnistää, niin yrittämiseksihän se jäikin. Saimme vinkin, että piti 
antaa sopivasti kaasua ja polkaisun piti olla terävä. No, kun sitä 
voimaa polkaisuun ei pojanklopilla ollut, niin eihän se lähtenyt 
käyntiin.

2021 mallin 2-tahdeissa on ruiskutekniikalla toimiva TPI-moottori. Pyörä 
lähti käyntiin nätisti nappia painamalla. Ensimmäisen kierroksen jälkeen 
totesin pyörän olevan pieni ja pippurinen. Kaikki mallit tuntuivat 790:n 
jälkeen pieniltä, vaikka ne ovatkin aikuisten mitoituksella tehty ja 
suurinpiirtein fyysisiltä mitoiltaan saman kokoisia pyöriä.

Aiempi kokemus ja mielikuva 2-tahdeista oli, että pyörä ei väännä 
matalilla kierroksia ja isoilla kierroksilla se meinaa lähteä käsistä. 
Yllätyin, miten hyvin 150:n väänsi matalillakin kierroksilla. 
Aloittelijan ajoa helpotti, kun pystyi ajamaan myös isolla vaihteella, 
eikä kokoaikaa tarvinnut olla huipputehoilla.

250:ssä oli pykälän verran enemmän voimaa. 4-tahdin jälkeen sai vähän 
totutella siihen, että 2-tahdin moottori ei jarruta vastaavalla tavalla, 
kuin 4-tahti. Sain vinkin, että 2-tahdilla voi kiihdytellä terävillä 
kaasutuksilla ja antaa välillä rullata saavutetulla vauhdilla. Ts. ei 
tarvitse yrittää ajaa tasakaasulla pitääkseen vauhtia yllä. Tätä 
ajotekniikkaa olisi mielenkiintoista opetella vähän enemmänkin.

Ajotaitoni ei riittänyt enää hyödyntämään 300:n lisävoimaa. Pyörien 
painoero oli niin pieni, etten sitä juuri huomannut. Toki isommassa 
koneessa vääntöä oli enemmän. Sitä ihmettelin kovasti, miten pyörät 
pysyivät hyvin käynnissä. Vaikka oli iso vaihde ja hidas vauhti, niin en 
saanut niitä kertaakaan ns. stumppaamaan. Tämä helpotti ajamista. Isolla 
vaihteella ja pienellä kytkimen luistatuksella oli helppo ajaa 
haastavien paikkojen yli.

<img src="/assets/enduro2.jpg" style="float: right; padding-right: 15px;" />

4-tahti (EXC-F) pyörillä ajaminen oli vähän tutumpaa. Mallistosta löytyi 
neljä eri kokoluokkaa. 250 kuutoinen oli kevyt käsitellä. Toisaalta 
tällaisella helpolla radalla isommatkaan mallit eivät tuntuneet 
raskailta ja niiden moottorin luonne tuntui yllättäen aloittelijalle 
jopa helpommalta. Osassa malleista oli valittavissa kaksi eri karttaa 
moottorille. Sähäkämpi ja pehmeämpi. Tämä on kätevä ominaisuus, jos 
haluaa ajaa välillä haastavia hitaan vauhdin polkuja pehmeämmällä 
moottorin luonteella.  Kovavauhtisilla radoilla voi taas vastaavasti 
käyttää karttaa, jossa teho tulee terävämmin.

Yllätyin, miten helppoa nykyaikaisella endurolla on ajaa. Kun rata on 
taitotasolle sopiva, niin osamattomuus ei puske koko ajan päälle. 
Ensimmäiset kierrokset olivat aikamoista räpellystä ja tuntuman 
hakemista. Pikkuhiljaa vauhtia uskalsi nostaa sen verran, että ajo oli 
sujuvampaa. Paikalla olleelta kisakuskilta sain vinkin siirtää 
painopistettä mutkissa eteen, jolloin eturenkaan pito on parempi. Loppua 
kohden alkoi ajoon löytyä vähän rentoutta sitä myöten hauskuuskerroin 
kasvoi. Adventure miehelle renkaiden pito ja jousitus oli pyörissä 
jotain käsittämätöntä. Tuntui, että rengas pysyi tiukasti pidossa 
paikassa kuin paikassa ja mitkään töyssyt ja hypyt eivät tuntuneet 
missään, niin pehmeästi alusta nuoli epätasaisuudet.

Päivän kokemuksen jälkeen koen, että lajia voi hyvin myös aloittelija 
harrastaa turvallisesti. Vauhti ja rata pitää vain valita taitotason 
mukaisesti. Laji ei mielestäni ole extreme laji, koska sitä voi hyvin 
harrasta ilman isojen riskien ottamista.

KTM:n 2021 mallistosta minulle mieluisin olisi 450 EXC-F. Välttäisin 
menemästä pahimpiin kivikoihin ja trial-taitoja vaativiin ratoihin, 
jolloin pyörän ei välttämättä tarvitse olla kevyin. Pyörällä on helppo 
ajaa, kun ei ole oikeastaan väliä mikä vaihde on päällä. Laittaisin 
pyörän rekisteriin ja soratie siirtymillä olisi mukava, kun padasta 
löytyisi tarvittaessa tehoja isommissakin vauhdeissa.

Ohessa vielä pieni pätkä ajostani päivän aikana.
<div class="post-video">
     <iframe width="560" height="315"
src="https://www.youtube.com/embed/6yePlEE3Wbo" frameborder="0"
allowfullscreen></iframe>
</div>
<div>&nbsp;</div>

