---
layout: post
title: Africa Twinin paluu
header_slogan_class: white
header_image_style: "background-image: url('/assets/africa-twin1.jpg')"
post_image: /assets/africa-twin1.jpg
---
Perehtyessäni ensimmäistä kertaa kunnolla matkaenduroihin en voinut välttyä törmäämästä Honda XRV 750 Africa Twin moottoripyörään. Omassa ikäluokassaan tämä malli tuntui saavan osakseen poikkeuksellista arvostusta. Vanhan Africa Twinin valmistus lopetettiin 2003 ja vuosikymmen vaihteessa keskusteltiin jo kovasti siitä, milloin Africa Twin palaa Hondan mallistoon. Mallistosta oli poistunut kaikki 21-tuumaisella eturenkaalla olevat matkaendurot ja yleinen toive oli, että KTM:n dominoimaan markinaan saataisiin Hondalta kilpailija.

Seikkailupyöräilijöiden toive toteutui vihdoin tänä keväänä Hondan tuodessa markkinoille uuden version Africa Twinistä (Honda CRF1000L  Africa Twin). Minua ilahdutti kovasti Hondan panostus maasto ja seikkailuominaisuuksiin. Näin ollen jo legendaksi muodostuneen Africa Twinin perintö sai jatkoa eikä pyörä jäänyt vain uudeksi "matkapyörämalliksi".

<img src="/assets/africa-twin2.jpg" width="300" style="float: right; padding: 5px;" />

Sain [Bike Forumista](http://www.bikeforum.fi) testattavaksi manuaalivaihteistolla olevan mallin, johon oli asennettu lisävarusteena Akrapovič äänenvaimennin. Moottori on tilavuudeltaan 250 kuutiota suurempi, mutta silti ensinäkemältä pyörä ei tuntunut yhtään vanhaa mallia isommalta. Alumiininen pohjapanssari kuuluu vakiovarusteisiin ja eturengas on kooltaan 21". Molemmat ovat tarpeen maastoajossa.

Ajamisen kannalta huomionarvoisimmat erot lienevät lukkiutumattomat jarrut ja luistonesto. Lukkiutumattomat jarrut voi kytkeä pois päältä kojetaulussa olevasta napista. Luistonestoa voi säätää ohjaustangossa olevasta napista vasemmankäden etusormella. Valittavana on kolme eri herkkyystilaa. Painamalla nappia pitkään luistonesto kytkeytyy kokonaan pois päältä. Tällöin mittaristossa palaa keltainen merkkivalo.

Suhtauduin luistonestoon skeptisesti, sillä omat kokemukset autoissa olevista luistonesto ja ajonvakausjärjestelmistä eivät olleet kovin hyviä. Esimerkiksi talvella hitaassa ylämäkiajossa etenemistä ei kauheasti helpota se, että automatiikka jarruttaa toista vetävää pyörää. Moottoripyörälle luistoneston toteuttaminen onkin helpompaa, koska vetäviäpyöriä on vain yksi. Näin ollen automatiikan täytyy säädellä vain vedon välittymistä takarenkaalle. Tähän kun lisätään herkyyden säätömahdollisuus, niin ominaisuudesta tulee yllättävän toimiva. Taitavat motoristit eivät välttämättä kaipaa luistonestoa, mutta itse koen sen näppäräksi ominaisuudeksi. Erityisesti haastavissa soratieolosuhteissa tehoa voi vahingossa välittyä liikaa takapyörälle. Mielenkiintoista olisi päästä kokeilemaan luistoneston toimivuutta talviolosuhteissa.

<img src="/assets/africa-twin3.jpg" />

Jos pitäisi valita yksi sana kuvaamaan uutta Africa Twiniä valitsisin sanan **helppo**. Yleisesti ottaen matkaendurot ovat moottorin käyttäytymisen osalta helpompia käsitellä tehokkaisiin katupyöriin verrattuna. Toisaalta lyhyelle kuskille peruuttelu on haastavampaa johtuen huomattavasti korkeammalla olevasta satulasta. Vakio satulan ollessa alimmassa asennossa jalat ylettyivät tukevasti maahan ja käsittely paikaltaan on vanhaa mallia helpompaa ja kevyempää. Esimerkiksi polulla takaisin kääntyminen onnistuu ketterämmin.

Moottorin tehon nousu on tasaista ja mitään yllättävää tehopiikkiä ei kierrosten noustessakaan tule. Näin ollen ajettavuus on moottorin osalta helppoa vaikka luistoneston kytkisikin pois päältä. Tehoja Africa Twinissä on vähemmän esimerkiksi KTM 1190 Adventure R malliin verrattuna. 45,5kw mootoripyörään tottuneelle Africa Twinistä löytyi tehoja enemmän kuin riittävästi. Vaikea kuvitella tilannetta soratie tai maasto-olosuhteissa, joissa tarvitsisin enemmän tehoja.

Jalkatapit ovat hieman kauempana ohjaustangosta, joten suorilla jaloilla seistessä asento on aavistuksen etukeno. Tämä helpottaa kiihdytys tilanteessa seisaaltaan ajoa, kun ohjaustangosta ei tarvitse puristaa niin paljoa pysyäkseen kyydissä mukana.

Uusi Africa Twin on täysin värinätön. Minkäänlaista värinää ei välity moottorista ohjaustankoon eikä tankkiin vaikka käyttäisi pienempääkin vaihdetta maantienopeuksissa.

Tuulilasi on aika huomaamaton, mutta ohjaa virtauksen yllättävänkin korkealle. Vauhdin noustessa 100km/h virtaus osuus kuitenkin kypärän ylälaitaan. Käytössäni on lipallinen yhdistelmäkypärä ja kenties siitä johtuen kypärä alkaa näissä vauhdeissa väristä. Lisävarusteena saatava korkea tuulisuoja ratkaisisi varmaankin tämän ongelman.

#### **Tekniset tiedot**

{:.table-content}
|                         | XRV 750 Africa Twin | CRF1000L Africa Twin |
|------------------------ |:-------------------:|---------------------:|
| Vuosimalli              |  1993               | 2016                 |
| Kuutiotilavuus          |  742cm3             | 999cm3               |
| Maksimiteho             |  45,5kw             | 70kw                 |
| Maksimivääntö 6000r/min |  61Nm               | 98Nm                 |
| Vaihteisto              |  5                  | 6                    |
| Rengas edessä           |   90/90-R21         | 90/90-R21            |
| Rengas takana           |  140-80/17          | 150/70-R18           |
| Joustoliike edessä      |  220mm              | 230mm                |
| Joustoliike takana      |  210mm              | 220mm                |
| Maavara                 |  215mm              | 250mm                |

Lähteet: XRV 750: [matkaendurot.net](http://www.matkaendurot.net/wiki/index.php5?title=Honda_XRV_Africa_Twin), CRF1000L: [hondabikes.fi](http://www.hondabikes.fi/mallisto/on-off/crf1000l-africa-twin) / [bike.fi](http://www.bike.fi/uutiset/honda-crf-1000-l-africa-twinin-paluu)

<p></p>

Teknisiltä ominaisuuksiltaa Africa Twin on mennyt kaikilta osilta eteenpäin. Pelkäsin hieman sitä, että uudessa mallissa olisi pienempi 19" eturengas, mutta sekin pelko oli aiheeton. Seikkailuenduro on aina jonkinlainen kompromissi kilpaenduron ja matkapyörän väliltä. Mielestäni 21" eturenkaan maantieominaisuudet ovat riittävät myös päällystetyille Suomen teille. 19" eturenkaasta ei saada mitään sellaista etua, jolle osaisin antaa arvoa. Vastaavasti soratie ja maasto-olosuhteissa 21" eturenkaasta on paljon hyötyä. Myös maastorengas valikoima on 21" tuumaisessa parempi, koska se on kevyemmissä enduroissa käytettävä rengaskoko. Pinnavanne soveltuu myös paremmin sorateiden yllätyskuoppiin ja maasto-olosuhteisiin joskin se vaatii sisärenkaan käyttöä. Sisärenkaasta aiheutuu jonkinlainen lisävaiva rengasta vaihdettaessa, mutta toisaalta renkaan vaihtaminen keskellä korpea onnistuu helpommin sisäkumillisella renkaalla. Tällöin renkaan pumppaaminen onnistuu vaikka käsipumpulla.

Vaihteita uudessa mallissa on yksi pykälä enemmän. Lisäksi kun tehoa ja vääntöä löytyy huomattavasti enemmän, tuntui siltä, että useampi vaihde oli käyttökepoinen eri tilanteissa. Africa Twin on saatavissa myös DCT –kaksoiskytkin vaihteistolla. Minulla ei ole vielä omia kokemuksia DCT-vaihteistosta, mutta se vaikuttaa mielenkiintoiselta tekniikalta. DCT mahdollistaa vaihteiden vaihdon automaattisesti tai manuaalisesti.

Africa Twin vaikuttaa kokonaisuudessaan sopivalta pyörältä omiin käyttötarkoituksiini. On hyvin todennäköistä, että joskus tulevaisuudessa hankin kyseisen pyörämallin.

<div class="post-video">
     <iframe width="560" height="315" src="https://www.youtube.com/embed/gi79H5ZPtn0" frameborder="0" allowfullscreen></iframe>
</div>
