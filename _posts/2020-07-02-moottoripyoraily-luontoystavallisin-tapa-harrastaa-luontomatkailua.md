---
layout: post
title: "Moottoripyöräily, luontoystävällisin tapa harrastaa luontomatkailua?"
header_slogan_class: white
header_image_style: "background-image: url('/assets/ktm-790-adventure-5.jpg');"
post_image: /assets/ktm-790-adventure-5.jpg
image: /assets/ktm-790-adventure-4.jpg
keywords: "moottoripyöräily, matkaenduro, seikkailu endurolla, ktm, adventure, 790"
description: Moottoripyöräily on minulle matkailua. Toistaiseksi pisin matka on yltänyt Norjaan asti, mutta pääasiassa olen matkaillut Suomessa, eritoten Keski-Suomessa.
excerpt_separator: <!--more-->
---

Moottoripyöräily on minulle matkailua. Toistaiseksi pisin 
matka on yltänyt Norjaan asti, mutta pääasiassa olen 
matkaillut Suomessa, eritoten Keski-Suomessa.

<!--more-->

Sanontahan kuuluu, että “Ei merta edemmäksi kalaan”. Moni ei tiedäkään, 
kuinka paljon pelkästään Keski-Suomen alueella on nähtävää ja hyviä 
matkakohteita. Olen kiinnostunut näkemään luontoa, joten oma 
matkailu kohdistuu erilaisiin luontokohteisiin. Näitä riittää varmasti 
jokaisen lähiympäristössä paljon. Näiden kohteiden mainostaminen ei vain 
ole juurikaan kenenkään intressissä. Tämän takia hienojen paikkojen 
tietoisuus on vähäistä.

Tällaiseen matkailuun soratiekelpoinen moottoripyörä soveltuu 
erinomaisesti. Ei tarvitse murehtia uhkaavista kiveniskemistä auton 
maalipinnassa tai töyssyistä, jotka hyvillä maastoajo-ominaisuuksilla 
varustettu moottoripyörä nielee huomaamattomasti.

Näihin kohteisiin ei pääse julkisilla liikennevälineillä. Lajia enemmän 
harrastavalle ei myöskään lihasvoimin kulkevat välineet riitä, koska 
matkat tulevat helposti liian pitkiksi. Moottoripyörä on tähän 
ympäristöystävällisin ratkaisu. Nykyaikaisen matkaenduron päästöt ovat 
puolet pienemmät omaan autooni verrattuna.

Yleisessä keskustelussa kohtaa helposti väitteen, että moottoripyöräily 
aiheuttaa turhia päästöjä. Tyypillisesti näiden väitteiden esittäjät 
harrastavat kuitenkin myös itse matkailua esimerkiksi lentämällä vuosittain 
ulkomaille. Mielestäni moottoripyörällä tapahtuva matkailu 
luontokohteisiin on ihan yhtä tarpeellista, kuin muukin matkailu. Meidän 
on pidettävä huolta henkisestä hyvinvoinnista. Päästöjä tällainen 
lähimatkailu tuottaa tosin vain murto-osan, verrattuna lentomatkailuun. 
Esimerkiksi yksi edestakainen lentomatka Thaimaaseen vastaan 20 000km 
ajomatkaa moottoripyörälläni.

Otsikon kysymykseen vastaus on kyllä, moottoripyöräily on 
ympäristöystävällisin tapa harrastaa luontomatkailua!

