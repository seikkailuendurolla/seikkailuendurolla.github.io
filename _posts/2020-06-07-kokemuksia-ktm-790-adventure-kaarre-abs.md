---
layout: post
title: "Kokemuksia: KTM 790 Adventure, kaarre-ABS"
header_slogan_class: white
header_image_style: "background-image: url('/assets/ktm-790-adventure-5.jpg');"
post_image: /assets/ktm-790-adventure-5.jpg
image: /assets/ktm790adventure2.jpg
keywords: "moottoripyöräily, matkaenduro, seikkailu endurolla, ktm, adventure, 790"
description: 
excerpt_separator: <!--more-->
---

<div class="post-video">
     <iframe width="560" height="315" 
src="https://www.youtube.com/embed/jI47Lad7ObI" frameborder="0" 
allowfullscreen></iframe>
</div>
<div>&nbsp;</div>

Tämä kirjoitus aloittaa blogisarjan, jossa kerron kokemuksistani minulle 
tärkeimmistä ominaisuuksista KTM 790 Adventure pyörässä. Ensimmäisenä 
käsittelen turvallisuuden kannalta ehkä pyörän tärkeimmän varusteen, 
jarrut.

<!--more-->

790 Adventuressa on perinteisten ABS jarrujen sijaan MSC-järjestelmä 
(Motorcycle Stability Control). Teknologia on Bosch:n ja 
KTM yhteistyössä kehittämä ja se tuli käyttöön ensimmäisen kerran 2014. 
Nykyisin tekniikka on käytössä muissakin merkeissä.

MSC, tuttavallisemmin kaarre-ABS, sisältää sensoseita ja antureita, 
jotka tunnistavan pyörän kallistuskulman ja nopeuden. Tämä mahdollistaa 
voimakkaan jarrutuksen mutkassa siten, että pyörä pysyy kallellaan ja 
ohjattavuus tien suuntaisesti säilyy. Perinteistä tekniikkaa 
hyödyntäviä jarruja käytettäessä pyörä pyrkii nousemaan pystyyn ja siten 
kulkusuunta ei pysy mutkan mukaisena.


<img src="/assets/ktm-790-adventure-4.jpg" style="float: right; padding: 5px;" />


Ajan suurimmaksi osaksi sorateitä pitkin. Näin ollen jarrujen toimivuus 
soratiellä on minulle oleellista. Edellinen kirjoitukseni herättikin 
paljon keskustelua somessa juuri jarrujen osalta. Osa luottaa 
enemmän teknologian toimivuuteen, kuin omaan ajotaitoon 
ja harkintakykyyn yllättävässä tilanteessa.
Toiset oli taas sitä mieltä, että ilman ABS-jarruja pystyy 
jarrutamaan soratiellä tehokkaammin, kun vain harjoittelee jarruttamisen 
hyvin.

Ensimmäinen kokemukseni ABS-jarruista on kymmenen vuoden takaa. Olin 
vuokrannut matkaenduron ja ajelin lähiseudun sorateitä. En hoksannut 
erityisesti kiinnittää huomiota jarruihin saatika että olisin testannut 
jarrujen toimivuutta soralla. Minulle meinasikin käydä köpelösti, kun 
jarruttaessani ennen mutkaa ei jarrukahvan painamisella ollut mitään 
vaikutusta. Onneksi vauhtini ei ollut kova ja jotenkin hoksasin 
vaistomaisesti pienentää vaihdetta ja hyödyntää moottorijarrun voimaa. 
Taisinpa sen jälkeen kytkeä ABS-jarrut pois ajaessani ko. 
pyörällä sorateillä.

Ensikokemukseni 790 jarruista on ollut, että ne toimivat hyvin myös 
soralla. 
Olikin kiinnostavaa lähteä testaamaan jarruja vähän tarkemmin. 
Ilman etukäteisharjoittelua suoritin viisi jarrutusta kullakin 
asetuksilla. Road 
tilassa ABS-jarrut on päällä sekä etu, että takarenkaassa. Offroad 
tilassa ABS ei ole päällä takarenkaassa. ABS-jarrut saa myös kokonaan 
kytkettyä pois päältä, mutta seuraavan käynnistyksen yhteydessä ne 
palautuvat automaattisesti takaisin päälle.

Ilman ABS-jarruja sain pyörän pysähtymään noin metrin lyhyemmällä 
matkalla verrattuna road tilaan, jossa ABS on aktiivisena molemmilla 
renkailla.
Ilman ABS:iä jarrutusmatka 
oli aluksi 
pidempi, koska hain rauhassa tuntumaan, kuinka paljon etujarrua kärsii 
painaa. Useamman vedon jälkeen sain matkan lyhentymään, mutta lopetin 
yrittämisen siinä vaiheessa, kun eturengas meinasi lähteä alta ja sitä 
mukaa pyörä kaatua.

Lyhimmän jarrutusmatkan sain, kun ABS-jarrut olivat Offroad tilassa, 
jolloin takajarrulla ei ollut ABS-päällä. Pidin takarenkaan jarrutuksen 
aikana lukossa ja tämän seurauksena jarrutusmatka lyheni n. kaksi metriä 
road tilaan verrattuna.

Testissä oli käytössä renkaana vähän käytetty Avon Trailrider. 
Mielenkiintoista on myöhemmin uusia testi, kun saan alle karkemmat 
renkaat. Pystynkö silloin voittamaan ABS-jarrut vai pystyykö teknologia 
hyödyntämään yhtälailla renkaiden paremman pidon.

Tämän testin perusteella aion toistaiseksi jatkaa ajamista siten, että 
ABS-jarrut on road tilassa. Katsotaan myöhempien kokemusten ja testien 
perusteella, että siirrynkö käyttämmään offroad tilaa. Erityisesti 
paniikki tilanteessa uskon teknologiasta olevan minulle kovasti hyötyä. 
Pyörän hallittavuus säilyy vaikka painankin molemmat jarrut 
hätätilanteessa pohjaan.

Ohessa vielä KTM Tech video, jossa käydään esimerkkien kautta läpi MSC:n 
toimintaa käytännössä.

<div class="post-video">
     <iframe width="560" height="315" 
src="https://www.youtube.com/embed/ji5S5Syeqa0" frameborder="0" 
allowfullscreen></iframe>
</div>
<div>&nbsp;</div>
