---
layout: post
title: Matkaenduroilla Norjassa, tiistai
header_slogan_class: white
header_image_style: "background-image: url('/assets/norja9.jpg');"
post_image: /assets/norja2.jpg
image: /assets/norja9.jpg
keywords: "moottoripyöräily, matkaenduro, seikkailu endurolla, norja"
description: Tiistaina ajamme läpi Lofoottien saariryhmän. Tavoitteena on päästä käymään eteläisimmässä Å:n kyllässä asti.
excerpt_separator: <!--more-->
---


Herään virkeänä leirintäalueen pikku mökissä. Olen sen verran 
innoissani tästä reissusta, ettei väsytä vaikka kello on vasta 6:00. 
Oletettavasti matkaseuralaiset nukkuvat vielä pitkään, joten mitään 
kiirettä heräämiseen ei ole. Pelkään saavani niska-hartia jumin pitkien 
päivämatkojen takia, joten hieroskelen vähän niska-hartia-aluetta ja 
lapaluiden seutuja tennispallojen avulla. Otan läppärin esiin ja 
kirjoittelen edellisen päivän tapahtumat ja huomiot pääpiirteittäin ylös.

<!--more-->

Leirintäalueella on keittokatos, jossa on hyvät varusteet 
ruoanlaittoon. Syömme maittavan ja tukevan aamiaisen rauhassa.

Matkaa jatkuu noin yhdentoista aikoihin. Suuntaamme kohti Lofootteja, 
tavoitteenamme päästä käymään saariryhmän eteläisimmässä kärjessä. 
Ajamiseen on käytettävä pääasiassa E10-tietä, mutta poikkeamme 
pienemmille rantateille aina kun se on mahdollista. E10 on 
Suomalaisittain numeroaan pienempi tie, mutta silti rannassa kulkeva 
pieni tie on hauskempi. Pieniä teitä ajellessa pääsee lähemmäksi 
Norjalaista sielunmaisemaa.

Pysähdymme huoltoasemalle tankkaamaan pyörät. Tarjolla on vain 95 
oktaanista bensiiniä. Suomessa vastaavaan bensiiniin on lisätty 
etanolia, jolloin se ei sovi vanhemmille pyörille. Tiedustelen 
kassalta, että millaisesta bensiinistä on kyse. Minut ohjataan 
huoltomiehen puheille. Hänen kertomansa mukaan Norjassa 95-bensiini ei 
sisällä etanolia, joten rohkenemme tankata pyörät. Lopuksi vielä 
tarkistamme rengaspaineet, ennen matkan jatkumista.

<img src="/assets/norja10.jpg" style="float: right; padding: 5px;" />

Lofooteilla ajellessa tulee muutama Norjalainen ominaispiirre nopeasti
esiin. Kun tunneli menee syvälle meren alle tai on pituudeltaan 
kilometrien mittainen, on lämpötila tunnelissa yllättävän viileä. 
Vastaavasti pienemmillä rantateillä tulee vastaan siltoja, joissa on 
sähkövirta estämässä lampaiden liikkumista naapurin alueelle. Lampaat 
ovatkin vapaana laidunalueilla, eivätkä ne ole aidatulla pellolla. Tämä 
on hyvä huomioida ajaessa, koska lampaat voivat liikkua ja lepäillä  
tielläkin. 


Seuraava majapaikka oli jätetty avoimeksi. Oli vaikea arvioida, kuinka 
nopeasti matka Lofooteilla edistyy. Ideana oli, että käydään 
saariryhmän eteläpäässä ja ajetaan takaisin päin niin paljon kuin 
päivän aikana ehditään. Kiertäessämme rantoja pitkin Fv82 tietä käyttäen 
vastaan tuli mukavan oloinen 
[leirintäalue](https://goo.gl/maps/eNtL2RqY3Y7Hfxv88). Pysähdyimme 
kyselemään millaista majoitusta olisi saatavilla. Kesäkäyttöön 
tarkoitettu pieni viiden hengen mökki maksoi vain 550 kruunua yöltä. 
Varasimme mökin ja jatkoimme matkaa kohti eteläkärkeä.


Maisemat olivat upeat. Korkeita ja jyrkkiä vuoria. Käännyimme E10 
tieltä kohti Leknesiä 815 tietä ajaen. Tie oli asfalttia, mutta todella 
pieni ja mutkainen. Kalliot tulivat lähelle tietä, joten näkyvyys oli 
ajoittain mutkissa hyvin lyhyt. 

<img src="/assets/norja11.jpg" style="float: left; padding-right: 10px;" />

Saavuimme Leknesiin ja päätimme syödä lämpimän ruuan. Hetken 
haeskeltuamme päädyimme syömään pizeriaan. Ruokailu otti oman aikansa 
ja kello oli jo puoli yhdeksän, kun olimme valmiita jatkamaan. Mikäli 
kävisimme eteläpäässä, matkaa majapaikkaan kertyisi vielä reilu 200km 
ja ajopäivästä tulisi pitkä. Jälkeenpäin kuitenkin harmittaisi, että Å 
jäi näkemättä, joten päädyimme aika nopeasti pysyvämme 
alkuperäisessä suunnitelmassamme. Päätöstä helpotti se, että keli oli 
erinomainen. Tiedossa oli, että Lofooteilla saattoi olla esimerkiksi sivu 
tuuli niin raju, että moottoripyörällä ajaminen olisi epämukava. Näin ollen 
ensi kerralla sää ei välttämättä olisi näin suotuisa.

Tie kapeni kapenemistaan, mitä lähemmäksi eteläpistettä pääsimme. 
Esimerkiksi sillat olivat yksisuuntaisia ja liikennevaloilla 
määritettiin ajovuorot. 

Saavuttuamme Å:hon ilta alkoi pikkuhiljaa hämärtyä ja viilentyä. 
Lisäsin lämpövuoren takkiini, ettei paluumatkalla tulisi kylmä. 
Paluumatkan aikana aurinkoi laski horisontin taakse ja taivaanranta 
punersi kauniisti. Lopuksi vielä tankkasimme pyörät valmiiksi aamuksi. 
Majapaikalle saavuimme yhden aikaan yöllä. Pitkä ja rankka ajopäivä, 
mutta paljon hienoja maisemia ja teitä päästiin näkemään.

Seuraavassa kartassa on päivän aikana kuljettu reitti. Matkaa kertyi
yhteensä 542km.
 
<div class="post-video">
  <iframe 
    src="https://www.google.com/maps/d/embed?mid=1E0dNcc38ALEASm6D9vHv_tFvPwJtFRJN"
    width="640" height="480"></iframe>
</div>

<div>&nbsp;</div>

<div>Lue myös muut blogisarjan kirjoitukset:</div>
<a href="/2017/06/06/matkaenduroilla-norjassa-maanantai" style="float: left;">Edellinen kirjoitus</a>
<a href="/2020/03/05/matkaenduroilla-norjassa-keskiviikko" style="float: right;">Seuraava kirjoitus</a>

<p>&nbsp;</p>

<div style="clear:both" />
<i>
Tämä on neljäs kirjoitus blogisarjasta, joka kertoo 
moottoripyörämatkasta Norjaan elokuun alussa 2016. Lähetä sähköpostiosoitteesi minulle, 
mikäli haluat ilmoituksen seuraavista julkaisuista. Osoitteeni on <a 
href="mailto:{{ site.email }}">{{ site.email }}</a>.
</i>
